Piattaforme che attestano attributi
===================================

Scenario
--------

Negli ultimi anni le iniziative intraprese dai vari attori coinvolti
nell'ambito del Piano, hanno favorito una importante accelerazione nella
diffusione di alcune delle principali piattaforme abilitanti, in termini
di adozione da parte delle PA e di fruizione da parte degli utenti. Il
Piano descrive lo sviluppo di nuove piattaforme e il consolidamento di
quelle già in essere attraverso l'aggiunta di nuove funzionalità. Tali
piattaforme rendono disponibili i dati di settore ai cittadini e PA,
consentono di razionalizzare i servizi per le amministrazioni e di
semplificare tramite l'utilizzo delle tecnologie digitali l'interazione
tra cittadini e PA (per la Piattaforma Digitale Nazionale Dati - PDND).

Ad esempio, nel luglio 2023 la Piattaforma INAD è andata in esercizio,
in consultazione, sia tramite il `sito
web <https://domiciliodigitale.gov.it/dgit/home/public/#!/home>`__ sia
tramite le API esposte su PDND, attualmente in esercizio. La piattaforma
è quindi a disposizione per entrambe le modalità di fruizione, da parte
delle pubbliche amministrazioni. Si invitano pertanto le PA a fruire dei
relativi servizi, compatibilmente con il loro dimensionamento.

In questo ambito vengono attuate le seguenti Piattaforme che hanno la
caratteristica di attestare attributi anagrafici e di settore.

**ANPR:** è l'Anagrafe Nazionale che raccoglie tutti i dati anagrafici
dei cittadini residenti in Italia e dei cittadini italiani residenti
all'estero, aggiornata con continuità dagli oltre 7900 comuni italiani,
consentendo di avere un set di dati anagrafici dei cittadini certo,
accessibile, affidabile e sicuro su cui sviluppare servizi integrati ed
evoluti per semplificare e velocizzare le procedure tra Pubbliche
amministrazioni e con il cittadino.

Sul portale ANPR, nell'area riservata del cittadino, sono attualmente
disponibili i servizi che consentono al cittadino di:

-  visualizzare i propri dati anagrafici;

-  effettuare una richiesta di rettifica per errori materiali;

-  richiedere autocertificazioni precompilate con i dati anagrafici
   presenti in ANPR;

-  richiedere un certificato anagrafico in bollo o in esenzione (sono
   disponibili 15 tipologie differenti di certificati);

-  comunicare un cambio di residenza;

-  visualizzare il proprio domicilio digitale, costantemente allineato
   con l'Indice Nazionale dei Domicili Digitali (INAD);

-  comunicare un punto di contatto (mail o telefono).

A dicembre 2022 sono stati resi disponibili i servizi per consentire, da
parte dei Comuni, l'invio dei dati elettorali dei cittadini in ANPR.
Attualmente oltre il 97% dei comuni italiani hanno aderito ai servizi,
inviando i dati elettorali dei cittadini.

La presenza dei dati elettorali in ANPR consentirà ai cittadini di
visualizzare nell'area riservata i dati relativi alla propria posizione
elettorale e richiedere certificati di godimento dei diritti politici e
di iscrizione nelle liste elettorali.

Inoltre, consentirà di verificare in tempo reale la posizione elettorale
di un cittadino da parte di altre Amministrazioni che ne abbiano
necessità per fini istituzionali. Una prima applicazione si avrà con
l'integrazione dei servizi ANPR con la Piattaforma Referendum,
piattaforma *online* che consentirà la sottoscrizione di proposte
referendarie e di iniziativa popolare, verificando in tempo reale la
posizione elettorale del cittadino sottoscrittore.

Al fine di agevolare lo sviluppo di sistemi integrati ed evoluti, che
semplifichino e velocizzino le procedure tra le Pubbliche
Amministrazioni, ANPR ha reso disponibili 28 *e-service* sulla
Piattaforma Nazionale Digitale Dati (PDND) - Interoperabilità,
consentendo la consultazione dei dati ANPR da parte di altri Enti aventi
diritto, nel rispetto dei principi del Regolamento *Privacy*.

In aggiunta, l'integrazione dell'ANPR con i servizi dello Stato civile
digitale ha un rilievo centrale e strategico nel processo di
digitalizzazione della Pubblica Amministrazione e costituisce un
significativo strumento di semplificazione per i Comuni e per i
cittadini. Si prevede, infatti, la completa digitalizzazione dei
registri dello Stato civile tenuti dai Comuni (nascita, matrimonio,
unione civile, cittadinanza e morte), con conseguente eliminazione dei
registri cartacei, e la conservazione dei relativi atti digitali in un
unico archivio nazionale del Ministero dell'Interno, permettendone la
consultazione a livello nazionale e offrendo la possibilità di produrre
estratti o certificati tramite il sistema centrale, senza doverli
richiedere necessariamente al Comune che li ha generati. Alcuni Comuni
pilota ad ottobre 2023 hanno iniziato ad utilizzare i servizi resi
disponibili da ANPR, formando atti digitali di stato civile con effetti
giuridici.

ANPR si sta integrando con le anagrafi settoriali del lavoro, della
pensione e del *welfare* e ogni nuova anagrafe che abbia come
riferimento la popolazione residente sarà logicamente integrata con
ANPR.

In questo contesto, per rafforzare gli interventi nei settori di
istruzione, università e ricerca, accelerare il processo di automazione
amministrativa e migliorare i servizi per i cittadini e le pubbliche
amministrazioni, sono istituite due Anagrafi:

-  **ANIST:** l'Anagrafe nazionale dell'istruzione, a cura del Ministero
   dell'Istruzione e del Merito

-  **ANIS:** l'Anagrafe nazionale dell'istruzione superiore, a cura del
   Ministero dell'Università e della Ricerca.

Le due Anagrafi mirano ad assicurare:

-  La centralizzazione dei dati attualmente distribuiti su tutto il
   territorio italiano in oltre 10.000 scuole (ANIST) e 500 istituti di
   formazione superiore (ANIS);

-  la disponibilità e l'accesso ai dati per:

   -  scuole e istituti di formazione superiore (IFS), al fine di
      facilitare il reperimento delle informazioni relative al percorso
      scolastico e/o accademico dei propri studenti, efficientando le
      procedure di iscrizione;

   -  cittadini, al fine rendere possibile, attraverso il Portale
      dedicato, la consultazione online dei dati relativi al proprio
      percorso scolastico e/o accademico, anche a fini certificativi;

   -  PA per fini istituzionali;

   -  soggetti privati autorizzati, per gli scopi previsti dalla legge.

-  l'interoperabilità con altre banche dati (es. con ANPR per la
   gestione dei dati anagrafici degli studenti, eliminando duplicazioni
   e rischi di disallineamento);

-  il riconoscimento nell'UE e extra-EU dei titoli di studio.

Per l'avvio progettuale di ANIST si attende la conclusione del relativo
iter normativo.

Contesto normativo e strategico
-------------------------------

*ANPR*

Riferimenti normativi italiani:

-  `Decreto legislativo 7 marzo 2005, n. 82 "Codice dell'amministrazione
   digitale" (CAD), art.
   62 <http://www.normattiva.it/uri-res/N2Ls?urn:nir:stato:decreto.legislativo:2005-03-07;82~art64bis>`__

-  `Decreto del Presidente del Consiglio dei Ministri 10 novembre 2014,
   n. 194, Regolamento recante modalità di attuazione e di funzionamento
   dell'Anagrafe nazionale della popolazione residente (ANPR) e di
   definizione del piano per il graduale subentro dell'ANPR alle
   anagrafi della popolazione
   residente <https://www.normattiva.it/uri-res/N2Ls?urn:nir:stato:decreto.del.presidente.del.consiglio.dei.ministri:2014-11-10;194!vig=2017-12-07>`__

-  `Decreto del Presidente del Consiglio dei Ministri, 23 agosto 2013,
   n. 109, Regolamento recante disposizioni per la prima attuazione
   dell'articolo 62 del decreto legislativo 7 marzo 2005, n.
   82 <https://www.normattiva.it/uri-res/N2Ls?urn:nir:presidente.consiglio:decreto:2013-08-23;109>`__

-  `Decreto del Ministero dell'interno del 3 novermbre 2021 Modalità di
   erogazione da parte dell'Anagrafe nazionale della popolazione
   residente dei servizi telematici per il rilascio di certificazioni
   anagrafiche on-line e per la presentazione on-line delle
   dichiarazioni
   anagrafiche. <https://www.gazzettaufficiale.it/eli/id/2021/11/24/21A06914/sg>`__

-  `Decreto del Ministero dell'Interno del 17 ottobre 2022, Modalità di
   integrazione nell'ANPR delle liste elettorali e dei dati relativi
   all'iscrizione nelle liste di sezione di cui al decreto del
   Presidente della Repubblica 20 marzo 1967, n.
   223 <https://www.gazzettaufficiale.it/eli/id/2022/11/15/22A06434/sg>`__

-  `Decreto del MInistero dell'interno del 18 ottobre 2022,
   Aggiornamento della piattaforma di funzionamento dell'Anagrafe
   nazionale della popolazione residente per l'erogazione dei servizi
   resi disponibili ai comuni per l'utilizzo dell'Archivio nazionale
   informatizzato dei registri dello stato
   civile <https://www.gazzettaufficiale.it/eli/id/2022/11/17/22A06473/sg>`__

-  `Decreto del Ministero dell'interno del 3 marzo 2023 - Modalità di
   attribuzione, da parte dell'Anagrafe nazionale della popolazione
   residente, di un codice identificativo univoco per garantire la
   circolarità dei dati anagrafici e l'interoperabilità con le altre
   banche dati delle pubbliche amministrazioni e dei gestori di servizi
   pubblici. <https://www.gazzettaufficiale.it/eli/id/2023/04/18/23A02326/sg>`__

*ANIS*

Riferimenti normativi italiani:

-  `Decreto-legge 9 maggio 2003, n. 105 "Disposizioni urgenti per le
   università e gli enti di ricerca nonché in materia di abilitazione
   all'esercizio delle attività professionali", art.
   1-bis <https://www.normattiva.it/uri-res/N2Ls?urn:nir:stato:decreto.legge:2003-05-09;105>`__

-  `Decreto legislativo 7 marzo 2005, n. 82 "Codice dell'amministrazione
   digitale" (CAD), art. 62-
   quinquies <http://www.normattiva.it/uri-res/N2Ls?urn:nir:stato:decreto.legislativo:2005-03-07;82~art64bis>`__

-  `Decreto-legge del 6 novembre 2021, n. 152 "Disposizioni urgenti per
   l'attuazione del Piano nazionale di ripresa e resilienza (PNRR) e per
   la prevenzione delle infiltrazioni mafiose", art.
   31-ter <https://www.normattiva.it/uri-res/N2Ls?urn:nir:stato:decreto.legge:2021;152~art39>`__

-  `Decreto del Ministero dell'Università e Ricerca del 19 gennaio 2022
   "Prima attuazione delle disposizioni istitutive dell'Anagrafe
   nazionale dell'istruzione superiore
   (ANIS)" <https://www.gazzettaufficiale.it/eli/id/2022/04/07/22A02177/sg>`__

-  `Decreto del Ministero dell'Università e della Ricerca del 30
   settembre 2022 "Seconda attuazione delle disposizioni istitutive
   dell'Anagrafe nazionale dell'istruzione superiore
   (ANIS)" <https://www.gazzettaufficiale.it/eli/id/2023/01/18/23A00212/sg>`__

*ANIST*

Riferimenti normativi italiani:

-  `Decreto legislativo 7 marzo 2005, n. 82 "Codice dell'amministrazione
   digitale" (CAD), art.
   62-quater <http://www.normattiva.it/uri-res/N2Ls?urn:nir:stato:decreto.legislativo:2005-03-07;82~art64bis>`__

*INAD*

Riferimenti normativi italiani:

-  `Decreto legislativo 7 marzo 2005, n. 82 "Codice dell'amministrazione
   digitale"
   (CAD), <http://www.normattiva.it/uri-res/N2Ls?urn:nir:stato:decreto.legislativo:2005-03-07;82~art64bis>`__
   art. 3-bis e 6-quater

-  `Decreto-legge 6 novembre 2021, n. 152, convertito con modificazioni
   dalla Legge 29 dicembre 2021, n. 233 "Disposizioni urgenti per
   l'attuazione del Piano nazionale di ripresa e resilienza (PNRR) e per
   la prevenzione delle infiltrazioni
   mafiose" <https://www.normattiva.it/uri-res/N2Ls?urn:nir:stato:decreto.legge:2021-11-06;152>`__

-  `Linee guida AGID sull'Indice nazionale dei domicili digitali delle
   persone fisiche, dei professionisti e degli altri enti di diritto
   privato non tenuti all'iscrizione in albi, elenchi o registri
   professionali o nel registro delle imprese
   (2023) <https://trasparenza.agid.gov.it/moduli/downloadFile.php?file=oggetto_allegati/221871119160O__OLinee+guida+inad+ex+art.+6quater+cad.pdf>`__

Obiettivo 4.2 - Ottenere la piena interoperabilità tra le piattaforme 
----------------------------------------------------------------------

RA4.2.1 - Adesione ai nuovi servizi offerti da ANPR
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024** - 100% dei comuni che aderiscono ai servizi
   elettorali su ANPR

-  **Target 2025** - 100% dei comuni che aderiscono ai servizi di stato
   civile su ANPR

-  **Target 2026** - Piena interoperabilità con le altre basi dati di
   interesse nazionale (come definite nel CAD art. 60, comma 3-bis)

RA4.2.2 - Disponibilità dei dati su iscrizioni e titoli di studio su ANIS 
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024** - n.d.

-  **Target 2025** - n.d.

-  **Target 2026** - 100% dei dati su iscrizioni e titoli di studio
   disponibili e fruibili su ANIS

RA4.2.3 - Realizzazione della piattaforma ANIST
~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024** - Rilascio della piattaforma ANIST

-  **Target 2025** - n.d.

-  **Target 2026** - n.d.

Linee di azione istituzionali
~~~~~~~~~~~~~~~~~~~~~~~~~~~~~

RA4.2.1
^^^^^^^

-  **Giugno 2024** - Organizzazione di *webinar* e corsi di formazione
   per gli Ufficiali d'Anagrafe, per gli Ufficiali Elettorali e per gli
   Ufficiali di Stato Civile - (Dipartimento per la Trasformazione
   Digitale) - CAP4.29

-  **Dicembre 2025** - Supporto ai comuni tramite contributi per
   l'adesione ai servizi elettorali e allo stato civile disponibili da
   web app ANPR - (Dipartimento per la Trasformazione Digitale) -
   CAP4.30

RA4.2.2
^^^^^^^

-  **Gennaio 2024** - Messa a disposizione sul portale ANIS nell'area
   tecnica una guida per gli IFS che identifica le modalità di
   interlocuzione, approfondendo dati contenuti, modalità di
   alimentazione e di consultazione di ANIS - (Dipartimento per la
   Trasformazione Digitale) - CAP4.31

-  **Gennaio 2024** - Pubblicazione di bandi pubblici su `PA Digitale
   2026 <https://padigitale2026.gov.it/>`__ per il finanziamento delle
   attività atte all'integrazione e all'erogazione di *e-service* su
   PDND - (Dipartimento per la Trasformazione Digitale) - CAP4.32

-  **Febbraio 2024** - Rilascio *web application* per il caricamento
   massivo dei dati - (Dipartimento per la Trasformazione Digitale) -
   CAP4.33

RA4.2.3
^^^^^^^

-  **Giugno 2024** - Messa a disposizione di un portale dedicato ad
   ANIST comprensivo di un'area tecnica dove sarà pubblicata la
   documentazione di interesse per le scuole - (Dipartimento per la
   Trasformazione Digitale) - CAP4.34

-  **Dicembre 2024** - Rilascio della piattaforma ANIST - (Dipartimento
   per la Trasformazione Digitale) - CAP4.35

Linee di azione per le PA
~~~~~~~~~~~~~~~~~~~~~~~~~

RA4.2.1
^^^^^^^

-  **Da febbraio 2024** - Dalla "fine dell'adozione controllata" i
   Comuni potranno richiedere l'adesione servizi di Stato civile su ANPR
   - CAP4.PA.18

RA4.2.2
^^^^^^^

-  **Da gennaio 2024** - Le Università e gli AFAM statali possono
   trasmettere i propri dati per l'integrazione su ANIS attraverso
   servizi resi fruibili dalla PDND secondo quanto descritto nell'area
   tecnica del sito
   https://www.anis.mur.gov.it/area-tecnica/documentazione - CAP4.PA.19

-  **Da aprile 2024** - Le Università possono trasmettere i propri dati
   per l'integrazione su ANIS attraverso l'uso di una *web application*
   - CAP4.PA.20

RA4.2.3
^^^^^^^

-  **Da luglio 2024** - Le istituzioni scolastiche possono prendere
   visione delle informazioni di interesse nell'area tecnica del portale
   messo a disposizione - CAP4.PA.21

-  **Da gennaio 2025** - Le istituzioni scolastiche accedono alle
   funzionalità della piattaforma - CAP4.PA.22
