Formazione, gestione e conservazione dei documenti informatici 
===============================================================

Scenario
--------

Le nuove Linee guida sulla formazione, gestione e conservazione dei
documenti informatici dell'Agenzia per l'Italia Digitale, adottate ai
sensi dell'art. 71 del CAD e in vigore dal 1° gennaio 2022,
rappresentano un importante contributo nel rafforzamento e
nell'armonizzazione del quadro normativo di riferimento in tema di
produzione, gestione e conservazione dei documenti informatici, mirando
a semplificare e rendere più accessibile la materia, integrandola ove
necessario, per ricondurla in un unico documento sistematico di pratico
utilizzo.

Al loro interno sono delineati i necessari adeguamenti organizzativi e
funzionali richiesti alle pubbliche amministrazioni, chiamate a
consolidare e rendere concreti i principi di trasformazione digitale
enunciati nel CAD e nel Testo Unico sulla Documentazione Amministrativa
- TUDA.

Le Linee guida costituiscono la premessa fondamentale dell'agire
amministrativo in ambiente digitale, in attuazione degli obiettivi di
semplificazione, trasparenza, partecipazione e di economicità, efficacia
ed efficienza, già prescritti dalla Legge n.241/1990, assicurando la
corretta impostazione metodologica per la loro realizzazione nel
complesso percorso di transizione digitale.

La Pubblica Amministrazione è tenuta ad assicurare la rispondenza alle
Linee guida, adeguando i propri sistemi di gestione informatica dei
documenti, al fine di garantire effetti giuridici conformi alle stesse
nei processi documentali, nonché ad ottemperare alle seguenti misure:

-  gestione appropriata dei documenti sin dalla loro fase di formazione
   per il corretto adempimento degli obblighi di natura amministrativa,
   giuridica e archivistica tipici della gestione degli archivi
   pubblici, come delineato nel paragrafo 1.11 delle Linee guida;

-  gestione dei flussi documentali mediante aggregazioni documentali
   informatiche, come specificato nel paragrafo 3.3;

-  nomina dei ruoli e delle responsabilità previsti, come specificato ai
   paragrafi 3.1.2 e 4.4;

-  adozione del Manuale di gestione documentale e del Manuale di
   conservazione, come specificato ai paragrafi 3.5 e 4.7;

-  pubblicazione dei provvedimenti formali di nomina e dei manuali in
   una parte chiaramente identificabile dell'area "Amministrazione
   trasparente", prevista dall'art. 9 del d.lgs. 33/2013;

-  rispetto delle misure minime di sicurezza ICT, emanate da AGID con
   circolare del 18 aprile 2017, n. 2/2017;

-  rispetto delle in materia di protezione dei dati personali, ai sensi
   dell'art. 32 del Regolamento UE 679/2016 (GDPR);

-  trasferimento dei documenti al sistema di conservazione, ai sensi del
   paragrafo 4 e dell'art. 44, comma 1-bis, del CAD.

Il corretto assolvimento di tali obblighi incide significativamente non
solo sull'efficacia e l'efficienza della Pubblica Amministrazione,
migliorando i processi interni e facilitando gli scambi informativi tra
le amministrazioni e il settore privato, ma rappresenta anche un
elemento fondamentale nella prestazione di servizi di alta qualità ai
cittadini e alle imprese, assicurando trasparenza, accessibilità e
protezione di dati e documenti.

Nell'ambito delle sue funzioni di vigilanza, verifica, controllo e
monitoraggio, e conformemente a quanto stabilito dall'articolo 18-bis
del Codice dell'Amministrazione Digitale - CAD, l'Agenzia per l'Italia
Digitale ha pianificato di avviare un'attività di monitoraggio
riguardante l'adempimento degli obblighi specificati dalle Linee guida.

A questo scopo, entro il 2024 verrà sviluppato un modello basato su
indicatori chiari e dettagliati, supportato da un accurato percorso
metodologico. Questo permetterà di procedere con un monitoraggio
efficace e sistematico, da realizzarsi entro il 2025 per le disposizioni
sulla Gestione documentale, e entro il 2026 per quelle relative alla
Conservazione digitale.

Contesto normativo
------------------

Riferimenti normativi italiani:

-  `Legge 241/1990, Nuove norme sul procedimento
   amministrativo. <https://www.normattiva.it/uri-res/N2Ls?urn:nir:stato:legge:1990-08-07;241!vig=>`__

-  `DPR 445/2000, Testo unico delle disposizioni legislative e
   regolamentari in materia di documentazione
   amministrativa <https://www.normattiva.it/uri-res/N2Ls?urn:nir:presidente.repubblica:decreto:2000-12-28;445>`__.

-  `Decreto legislativo 196/2003, Codice in materia di protezione dei
   dati
   personali. <https://www.normattiva.it/atto/caricaDettaglioAtto?atto.dataPubblicazioneGazzetta=2003-07-29&atto.codiceRedazionale=003G0218&atto.articolo.numero=0&atto.articolo.sottoArticolo=1&atto.articolo.sottoArticolo1=0&qId=ea876c77-4abe-4bb3-b54f-524915d28698&tabID=0.321316485780758&title=lbl.dettaglioAtto>`__

-  `Decreto legislativo 42/2004, Codice dei beni culturali e del
   paesaggio, ai sensi dell'articolo 10 della legge 6 luglio 2002, n.
   137. <https://www.normattiva.it/atto/caricaDettaglioAtto?atto.dataPubblicazioneGazzetta=2004-02-24&atto.codiceRedazionale=004G0066&atto.articolo.numero=0&atto.articolo.sottoArticolo=1&atto.articolo.sottoArticolo1=0&qId=a3f71b28-5c0d-4486-a262-76c912010cb6&tabID=0.321316485780758&title=lbl.dettaglioAtto>`__

-  `Decreto legislativo 82/2005 e ss.mm.ii., Codice dell'amministrazione
   digitale. <https://www.normattiva.it/atto/caricaDettaglioAtto?atto.dataPubblicazioneGazzetta=2005-05-16&atto.codiceRedazionale=005G0104&atto.articolo.numero=0&atto.articolo.sottoArticolo=1&atto.articolo.sottoArticolo1=0&qId=bb504df1-76cb-44a2-b4e9-4a9d0b80652a&tabID=0.321316485780758&title=lbl.dettaglioAtto>`__

-  `Decreto legislativo 33/2013, Riordino della disciplina riguardante
   il diritto di accesso civico e gli obblighi di pubblicità,
   trasparenza e diffusione di informazioni da parte delle pubbliche
   amministrazioni. <https://www.normattiva.it/atto/caricaDettaglioAtto?atto.dataPubblicazioneGazzetta=2013-04-05&atto.codiceRedazionale=13G00076&atto.articolo.numero=0&atto.articolo.sottoArticolo=1&atto.articolo.sottoArticolo1=0&qId=569202c7-5574-4db1-b514-25874a984af6&tabID=0.321316485780758&title=lbl.dettaglioAtto>`__

-  `Decreto del Presidente della Repubblica 22 febbraio 2013, Regole
   tecniche in materia di generazione, apposizione e verifica delle
   firme elettroniche avanzate, qualificate e
   digitali. <https://www.gazzettaufficiale.it/eli/id/2013/05/21/13A04284/sg>`__

-  `Circolare 18 aprile 2017, n. 2/2017 dell'Agenzia per l'Italia
   Digitale, misure minime di sicurezza
   ICT. <https://www.gazzettaufficiale.it/eli/id/2017/05/05/17A03060/sg>`__

-  `Linee Guida AGID sulla formazione, gestione e conservazione dei
   documenti informatici
   (2021) <https://www.agid.gov.it/sites/default/files/repository_files/linee_guida_sul_documento_informatico.pdf>`__

-  `Vademecum per l'implementazione delle Linee guida sulla formazione,
   gestione e conservazione dei documenti informatici, AGID
   (2022) <https://www.agid.gov.it/sites/default/files/repository_files/vademecum_per_limplementazione_delle_linee_guida_sulla_formazione_gestione_e_conservazione_dei_documenti_informatici.pdf>`__.

-  `Modelli di interoperabilità tra sistemi di conservazione, AGID
   (2022). <https://www.agid.gov.it/sites/default/files/repository_files/interoperabilita_aip_0.pdf>`__

-  `La conservazione delle basi di dati, AGID
   (2023) <https://www.agid.gov.it/sites/default/files/repository_files/La%20conservazione%20delle%20basi%20di%20dati.pdf>`__

Riferimenti normativi europei:

-  `Regolamento (UE) 910/2014, Regolamento eIDAS in materia di
   identificazione elettronica e servizi fiduciari per le transazioni
   elettroniche nel mercato
   interno. <https://digital-strategy.ec.europa.eu/it/policies/eidas-regulation>`__

-  `Regolamento (UE) 679/2016 (GDPR), relativo alla protezione delle
   persone fisiche con riguardo al trattamento dei dati
   personali. <https://www.garanteprivacy.it/documents/10160/0/Regolamento+UE+2016+679.+Arricchito+con+riferimenti+ai+Considerando+Aggiornato+alle+rettifiche+pubblicate+sulla+Gazzetta+Ufficiale++dell%27Unione+europea+127+del+23+maggio+2018>`__

Obiettivo 3.3 - Consolidare l'applicazione delle Linee guida per la formazione, gestione e conservazione documentale 
---------------------------------------------------------------------------------------------------------------------

*RA3.3.1 - Monitorare l'attuazione delle linee guida*

-  **Target 2024** - Costruzione *baseline* per il monitoraggio
   dell'attuazione delle Linee Guida

-  **Target 2025** - Il 100% delle amministrazioni devono avere adottato
   e pubblicato il manuale di gestione documentale, la nomina del
   responsabile della gestione documentale per ciascuna AOO e qualora
   siano presenti più AOO la nomina del Coordinatore della gestione
   documentale in "Amministrazione trasparente"

-  **Target 2026** - Il 100% delle amministrazioni devono avere adottato
   e pubblicato il manuale di conservazione e la nomina del Responsabile
   della conservazione in "Amministrazione trasparente"

Linee di azione istituzionali
~~~~~~~~~~~~~~~~~~~~~~~~~~~~~

RA3.3.1
^^^^^^^

-  **Giugno 2024** - Pubblicazione di un modello per il monitoraggio -
   (AGID) - CAP3.29

-  **Dicembre 2025** - Completamento attività di monitoraggio relativo
   al target 2025 - (AGID) - CAP3.30

-  **Dicembre 2026** - Completamento attività di monitoraggio relativo
   al target 2026 - (AGID) - CAP3.31

Linee di azione per le PA
~~~~~~~~~~~~~~~~~~~~~~~~~

RA3.3.1
^^^^^^^

Dal primo gennaio 2022 sono entrate in vigore le linee guida sulla
formazione, gestione e conservazione dei documenti informatici. Oltre al
rispetto della normativa previgente le amministrazioni sono tenute a
rispettare quanto previsto dalle suddette linee guida.

-  **Giugno 2025** - Le PA devono verificare che in "Amministrazione
   trasparente" sia pubblicato il manuale di gestione documentale, la
   nomina del responsabile della gestione documentale per ciascuna AOO e
   qualora siano presenti più AOO la nomina del coordinatore della
   gestione documentale - CAP3.PA.17

-  **Giugno 2026** - Le PA devono verificare che in "Amministrazione
   trasparente" sia pubblicato il manuale di conservazione e la nomina
   del responsabile della conservazione - CAP3.PA.18
