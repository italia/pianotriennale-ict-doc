E-Service in interoperabilità tramite PDND
==========================================

Scenario
--------

L'interoperabilità facilita l'interazione digitale tra Pubbliche
Amministrazioni, cittadini e imprese, recependo le indicazioni
dell'*European Interoperability Framework* e, favorendo l'attuazione
del principio *once only* secondo il quale la PA non deve chiedere a
cittadini e imprese dati che già possiede.

A fine di raggiungere la completa interoperabilità dei *dataset* e dei
servizi chiave tra le PA centrali e locali e di valorizzare il capitale
informativo delle pubbliche amministrazioni, nell'ambito del
Sub-Investimento M1C1_1.3.1 "Piattaforma nazionale digitale dei dati"
del Piano Nazionale di Ripresa e Resilienza, è stata realizzata la
Piattaforma Digitale Nazionale Dati (PDND).

La PDND è lo strumento per gestire l'autenticazione, l'autorizzazione e
la raccolta e conservazione delle informazioni relative agli accessi e
alle transazioni effettuate suo tramite. La Piattaforma fornisce un
insieme di regole condivise per semplificare gli accordi di
interoperabilità snellendo i processi di istruttoria, riducendo oneri e
procedure amministrative. Un ente può aderire alla Infrastruttura
interoperabilità PDND siglando un accordo di adesione, attraverso le
funzionalità messe a disposizione dell'infrastruttura.

La PDND permette alle amministrazioni di pubblicare *e-service*, ovvero
servizi digitali conformi alle Linee Guida realizzati ed erogati
attraverso l'implementazione di API (*Application Programming
Interface*) REST o SOAP (per retrocompatibilità) cui vengono associati
degli attributi minimi necessari alla fruizione. Le API esposte vengono
registrate e popolano il Catalogo pubblico degli *e-service*.

La Piattaforma dovrà evolvere recependo le indicazioni pervenute dalle
varie amministrazioni e nel triennio a venire dovrà anche:

1. consentire la condivisione di dati di grandi dimensioni (*bulk*)
   prodotti dalle amministrazioni e l'elaborazione di politiche
   *data-driven*;

2. offrire alle amministrazioni la possibilità di accedere ai dati di
   enti o imprese di natura privata non amministrativa e di integrarsi
   con i processi di questi ultimi;

3. permettere alle amministrazioni di essere informate, in maniera
   asincrona, su eventuali variazioni a dati precedentemente fruiti,
   abilitando anche una gestione intelligente dei meccanismi di
   *caching* locale delle informazioni;

4. attivare modelli di erogazione inversa, con i quali un ente, potrà
   erogare *e-service*, abilitati a ricevere dati da altri soggetti;

5. abilitare lo scambio dato sia in modalità sincrona che asincrona,
   permettendo anche il trasferimento di grosse moli di dati, o di
   pacchetti dati che necessitano di elevati tempi di elaborazione per
   il confezionamento;

6. consentire ad una amministrazione di delegare un altro aderente alla
   piattaforma ad utilizzare per suo conto le funzionalità
   dell'infrastruttura medesima per la registrazione, la modifica degli
   *e-service* sul Catalogo API e la gestione delle richieste di
   fruizione degli *e-service*, ivi compresa la compilazione
   dell'analisi dei rischi;

7. pubblicare i propri dati aperti attraverso API che siano catalogate
   secondo le norme pertinenti (DCAT_AP-IT, INSPIRE, …) e che possano
   essere raccolte nei portali nazionali ed europei.

Al fine di sviluppare servizi integrati sempre più efficienti ed
efficaci e di fornire a cittadini e imprese servizi rispondenti alle
rispettive esigenze, il Dipartimento per la Trasformazione Digitale
supporta le PA nell'adozione del Modello di interoperabilità,
pianificando e coordinando iniziative di condivisione, anche attraverso
protocolli d'intesa e accordi finalizzati a:

-  costituzione di tavoli e gruppi di lavoro;

-  avvio di progettualità congiunte;

-  capitalizzazione di soluzioni realizzate dalla PA in open source o su
   siti o forum per condividere la conoscenza (`Developers
   Italia <https://developers.italia.it/>`__ e
   `Forum Italia <https://forum.italia.it/>`__).

Maggiori dettagli sulla `Piattaforma Digitale Nazionale
Dati <https://www.interop.pagopa.it/>`__ sono disponibili sul portale di
progetto.

Contesto normativo
------------------

In materia di interoperabilità esistono una serie di riferimenti
normativi a cui le amministrazioni devono attenersi. Di seguito un
elenco delle principali fonti.

Riferimenti normativi italiani:

-  `Decreto legislativo 30 giugno 2003, n. 196 "Codice in materia di
   protezione dei dati
   personali" <https://www.normattiva.it/uri-res/N2Ls?urn:nir:stato:decreto.legislativo:2003-06-30;196!vig=>`__

-  `Decreto legislativo 7 marzo 2005, n. 82 "Codice dell'amministrazione
   digitale" <http://www.normattiva.it/uri-res/N2Ls?urn:nir:stato:decreto.legislativo:2005-03-07;82!vig=>`__
   *(in breve CAD), artt. 12, 15, 50, 50-ter, 73, 75*

-  `Decreto del Presidente della Repubblica 7 settembre 2010, n. 160
   "Regolamento per la semplificazione ed il riordino della disciplina
   sullo sportello unico per le attività produttive, ai sensi
   dell'articolo 38, comma 3, del decreto-legge 25 giugno 2008, n. 112,
   convertito, con modificazioni, dalla legge 6 agosto 2008, n.
   133" <https://www.normattiva.it/uri-res/N2Ls?urn:nir:stato:decreto.del.presidente.della.repubblica:2010-09-07;160!vig=>`__

-  `Decreto-legge 14 dicembre 2018, n. 135, convertito con modificazioni
   dalla Legge 11 febbraio 2019, n. 12 "Disposizioni urgenti in materia
   di sostegno e semplificazione per le imprese e per la Pubblica
   Amministrazione", art. 8, comma
   3 <https://www.normattiva.it/uri-res/N2Ls?urn:nir:stato:decreto.legge:2018-12-14;135!vig=>`__

-  `Decreto-legge 16 luglio 2020, n. 76, convertito con modificazioni
   dalla Legge 11 settembre 2020, n. 120 "Misure urgenti per la
   semplificazione e l'innovazione digitale", art.
   34 <https://www.normattiva.it/uri-res/N2Ls?urn:nir:stato:decreto.legge:2020-07-16;76>`__

-  `Decreto-legge 31 maggio 2021, n. 77, convertito con modificazioni
   dalla Legge 29 luglio 2021, n. 108 "Governance del Piano nazionale di
   ripresa e resilienza e prime misure di rafforzamento delle strutture
   amministrative e di accelerazione e snellimento delle procedure",
   art.
   39 <https://www.normattiva.it/uri-res/N2Ls?urn:nir:stato:decreto.legge:2021-05-31;77!vig=2021-06-01>`__

-  `Linee Guida AGID per transitare al nuovo modello di interoperabilità
   (2017) <https://www.agid.gov.it/sites/default/files/repository_files/upload_avvisi/linee_guida_passaggio_nuovo_modello_interoperabilita.pdf>`__

-  `Linee Guida AGID sull'interoperabilità tecnica delle Pubbliche
   Amministrazioni
   (2021) <https://www.agid.gov.it/sites/default/files/repository_files/linee_guida_interoperabilit_tecnica_pa.pdf>`__

-  `Linee Guida AGID sull'infrastruttura tecnologica della Piattaforma
   Digitale Nazionale Dati per l'interoperabilità dei sistemi
   informativi e delle basi di dati
   (2021) <https://www.agid.gov.it/sites/default/files/repository_files/lg_infrastruttura_interoperabilita_pdnd.pdf>`__

-  `Linee Guida Tecnologie e standard per la sicurezza
   dell'interoperabilità tramite API dei sistemi
   informatici <https://www.agid.gov.it/sites/default/files/repository_files/linee_guida_tecnologie_e_standard_sicurezza_interoperabilit_api_sistemi_informatici.pdf>`__

-  `Decreto 12 novembre 2021 del Ministero dello sviluppo economico di
   modifica dell'allegato tecnico del decreto del Presidente della
   Repubblica 7 settembre 2010, n.
   160 <https://www.gazzettaufficiale.it/eli/id/2021/12/03/21A07055/sg>`__

-  `DECRETO 22 settembre 2022 della Presidenza Del Consiglio Dei
   Ministri <https://www.gazzettaufficiale.it/eli/id/2022/11/22/22A06623/sg>`__

-  *Piano Nazionale di Ripresa e Resilienza:*

   -  `Investimento M1C1 1.3: "Dati e
      interoperabilità" <https://italiadomani.gov.it/it/Interventi/investimenti/dati-e-interoperabilita.html>`__

   -  `Investimento M1C1 2.2: "Task Force digitalizzazione, monitoraggio
      e
      performance" <https://italiadomani.gov.it/it/Interventi/investimenti/task-force-digitalizzazione-monitoraggio-e-performance.html>`__

*Riferimenti normativi europei:*

1. `Regolamento (UE) 2014/910 del 23 luglio 2014 in materia di
   identificazione elettronica e servizi fiduciari per le transazioni
   elettroniche nel mercato interno (in breve
   eIDAS) <https://eur-lex.europa.eu/legal-content/IT/TXT/?qid=1584088967049&uri=CELEX:32014R0910>`__

2. `Regolamento (UE) 2016/679 del 27 aprile 2016 relativo alla
   protezione delle persone fisiche con riguardo al trattamento dei dati
   personali (in breve
   GDPR) <https://eur-lex.europa.eu/legal-content/IT/TXT/?qid=1584088833794&uri=CELEX:32016R0679>`__

3. `European Interoperability Framework -Implementation Strategy
   (2017) <https://eur-lex.europa.eu/legal-content/IT/TXT/?qid=1584086617794&uri=CELEX:52017DC0134>`__

4. `Interoperability solutions for public administrations, businesses
   and citizens (2017) <https://ec.europa.eu/isa2/eif_en>`__

Obiettivo 3.1 - Migliorare la capacità di erogare *e-service*
-------------------------------------------------------------

RA3.1.1 - Incremento del numero di "e-service" registrati sul Catalogo Pubblico PDND
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  Target 2024 - 400 API totali registrate sul Catalogo API della
   Piattaforma Digitale Nazionale Dati (Target PNRR, M1C1-18, Q4
   2024)

-  Target 2025 - 850 API totali registrate sul Catalogo API della
   Piattaforma Digitale Nazionale Dati (Target ITA, M1C1-27-ITA-1 -
   T/IT, Q4 2025)

-  Target 2026 - 2000 API totali registrate sul Catalogo API della
   Piattaforma Digitale Nazionale Dati (Target PNRR, M1C1-27, Q2
   2026)

RA3.1.2 - Aumento del numero di Richieste di Fruizione Autorizzate su PDND
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  Target 2024 - 2.000 Richieste di Fruizione Autorizzate su PDND

-  Target 2025 - 3.500 Richieste di Fruizione Autorizzate su PDND

-  Target 2026 - 7.000 A Richieste di Fruizione Autorizzate su PDND

RA3.1.3 - Ampliamento del numero delle amministrazioni coinvolte nell'evoluzione delle Linee Guida sull'interoperabilità tecnica delle Pubbliche Amministrazioni 
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024** - Costruzione *baseline* con identificazione del
   numero delle PA che evidenziano nuove esigenze applicative e
   partecipano alla definizione di *pattern* e/o profili di
   interoperabilità

-  **Target 2025** - Incremento del 10% rispetto alla *baseline*

-  **Target 2026** - Incremento del 25% rispetto alla *baseline*

Linee di azione istituzionali
~~~~~~~~~~~~~~~~~~~~~~~~~~~~~

RA3.1.1
^^^^^^^

-  **Marzo 2024** - Aggiornamento delle Linee Guida di Interoperabilità
   per includere il nuovo pattern di sicurezza relativo agli scambi
   massivi - (AGID) - CAP3.01

-  **Luglio 2024** - Aggiornamento delle Linee guida PDND per includere
   funzionalità di gestione di variazione del dato, scambi asincroni,
   erogazione inversa e intermediari - (AGID, Dipartimento per la
   Trasformazione Digitale) - CAP3.02

-  **Settembre 2024** - Attivazione della PDND per la gestione dei
   processi di notifica di variazione del dato - (PagoPA S.p.A,
   Dipartimento per la Trasformazione Digitale) - CAP3.03

-  **Marzo 2025** - Razionalizzazione degli *use case* significativi e
   identificazione degli *e-service* Pattern ricorrenti, con l'obiettivo
   di supportare gli enti nell'individuazione degli *e-service* e dei
   dati più rilevanti da esporre - (Dipartimento per la Trasformazione
   Digitale) - CAP3.04

-  **Marzo 2025** - Attivazione della PDND per la gestione delle
   funzionalità di intermediazione - (PagoPA S.p.A, Dipartimento per la
   Trasformazione Digitale) - CAP3.05

RA3.1.2 
^^^^^^^^

-  **Luglio 2024 -** Aggiornamento delle Linee guida PDND per includere
   funzionalità di gestione di variazione del dato, scambi asincroni,
   erogazione inversa e intermediari - (AGID, Dipartimento per la
   Trasformazione Digitale) - CAP3.06

-  **Dicembre 2024** - Attivazione della PDND per la gestione dei
   processi di erogazione dei servizi da parte dei privati - (PagoPA
   S.p.A, Dipartimento per la Trasformazione Digitale) - CAP3.07

RA3.1.3 
^^^^^^^^

-  **Maggio 2024** - Revisione delle "Linee guida sull'interoperabilità
   tecnica delle Pubbliche Amministrazioni" aggiungendo nuovi *pattern*
   e/o profili ai relativi documenti operativi sulla base delle esigenze
   espresse dalle PA entro gennaio 2024 - (AGID) - CAP3.08

-  **Novembre 2024** - Aggiornamento delle "Linee guida
   sull'interoperabilità tecnica delle Pubbliche Amministrazioni"
   aggiungendo nuovi *pattern* e/o profili ai relativi documenti
   operativi sulla base delle esigenze espresse dalle PA - (AGID) -
   CAP3.09

-  **Maggio 2025** - Aggiornamento delle "Linee guida
   sull'interoperabilità tecnica delle Pubbliche Amministrazioni"
   aggiungendo nuovi *pattern* e/o profili ai relativi documenti
   operativi sulla base delle esigenze espresse dalle PA - (AGID) -
   CAP3.10

-  **Novembre 2025** - Revisione delle "Linee guida
   sull'interoperabilità tecnica delle Pubbliche Amministrazioni"
   aggiungendo nuovi *pattern* e/o profili ai relativi documenti
   operativi sulla base delle esigenze espresse dalle PA - (AGID) -
   CAP3.11

Linee di azione per le PA 
~~~~~~~~~~~~~~~~~~~~~~~~~~

RA3.1.1
^^^^^^^

-  **Da gennaio 2024** - Le PA cessano di utilizzare modalità di
   interoperabilità diverse da PDND - CAP3.PA.01

-  **Da gennaio 2024** - Le Amministrazioni iniziano la migrazione dei
   servizi erogati in interoperabilità dalle attuali modalità alla PDND
   - CAP3.PA.02

-  **Da gennaio 2024** - Le PA continuano a popolare il Catalogo delle
   API della Piattaforma Digitale Nazionale Dati con le API conformi
   alle "Linee guida sull'interoperabilità tecnica delle pubbliche
   amministrazioni" - CAP3.PA.03

-  **Da gennaio 2024** - Le PA locali rispondono ai bandi pubblicati per
   l'erogazione di API su PDND - CAP3.PA.04

-  **Da gennaio 2024** - Le PA centrali siglano accordi per l'erogazione
   di API su PDND - CAP3.PA.05

RA3.1.2 
^^^^^^^^

-  **Da gennaio 2024** - Le PA utilizzano le API presenti sul Catalogo -
   CAP3.PA.06

-  **Da gennaio 2025** - Le PA effettuano richieste di fruizione di
   servizi erogati da privati - CAP3.PA.07

RA3.1.3
^^^^^^^

-  **Da gennaio 2024** - Le PA evidenziano le esigenze che non trovano
   riscontro nella "Linee guida sull'interoperabilità tecnica delle
   pubbliche amministrazioni" e partecipano alla definizione di
   *pattern* e profili di interoperabilità per l'aggiornamento delle
   stesse - CAP3.PA.08
