**Cosa devono fare le PA **
===========================

**OB.1.1 - Migliorare la capacità di generare ed erogare servizi
digitali**

-  **Da settembre 2020 (in corso)** - Le PA pubblicano le statistiche di
   utilizzo dei propri siti web e possono, in funzione delle proprie
   necessità, aderire a *Web Analytics Italia* per migliorare il
   processo evolutivo dei propri servizi online - **CAP1.PA.LA01** 

-  **Da settembre 2020 (in corso)** - Le PA continuano ad applicare i
   principi *Cloud First - SaaS First* e ad acquisire servizi *cloud*
   solo se qualificati da AGID, consultando il Catalogo dei servizi
   *Cloud* qualificati da AGID per la PA - **CAP1.PA.LA02**

-  **Da ottobre 2020 (in corso)** - Le PA dichiarano, all’interno del
   catalogo di Developers Italia, quali *software* di titolarità di
   un’altra PA hanno preso in riuso - **CAP1.PA.LA03**

-  **Da settembre 2020 (in corso)** - Le PA che sono titolari di
   *software* devono apporre una licenza aperta sul *software* con le
   modalità indicate nelle Linee guida su acquisizione e riuso di
   *software* in ottemperanza degli articoli 68 e 69 del CAD -
   **CAP1.PA.LA07**

-  **Da ottobre 2021 (in corso) -** Le PA avviano il percorso di
   migrazione verso il *cloud* consultando il manuale di abilitazione al
   cloud nell’ambito del relativo programma - **CAP1.PA.LA17**

-  **Entro ottobre 2022** - Le PA adeguano le proprie procedure di
   *procurement* alle linee guida di AGID sull’acquisizione del
   *software* e al CAD (artt. 68 e 69) - **CAP1.PA.LA04**

-  **Entro dicembre 2022** - Le amministrazioni coinvolte
   nell’attuazione nazionale del Regolamento sul *Single Digital
   Gateway* attivano Web Analytics Italia per tutte le pagine da loro
   referenziate sul link *repository* europeo - **CAP1.PA.LA18**

-  **Entro dicembre 2023** - Almeno i Comuni con una popolazione
   superiore a 15.000 abitanti, le città metropolitane, le università e
   istituti di istruzione universitaria pubblici, le regioni e province
   autonome attivano Web Analytics Italia o un altro strumento di
   rilevazione delle statistiche di utilizzo dei propri siti web che
   rispetti adeguatamente le prescrizioni indicate dal GDPR -
   **CAP1.PA.LA19**

**OB.1.2 - Migliorare l’esperienza d’uso e l’accessibilità dei servizi**

-  **Da aprile 2021** **(in corso)** - Le PA comunicano ad AGID, tramite
   apposito *form* online, l’uso dei modelli per lo sviluppo web per i
   propri siti istituzionali - **CAP1.PA.LA14**

-  **Da gennaio 2022** - Le PA effettuano test di usabilità e possono
   comunicare ad AGID, tramite l’applicazione form.agid.gov.it, l’esito
   dei test di usabilità del proprio sito istituzionale -
   **CAP1.PA.LA10**

-  **Entro marzo 2022** - Le PA devono pubblicare gli obiettivi di
   accessibilità sul proprio sito - **CAP1.PA.LA16**

-  **Entro settembre 2022** - Le PA pubblicano, entro il 23 settembre
   2022, tramite l’applicazione form.agid.gov.it, una dichiarazione di
   accessibilità per ciascuno dei loro i siti web e APP *mobili* -
   **CAP1.PA.LA20**

-  **Entro dicembre 2022** - Le Amministrazioni adeguano i propri siti
   web rimuovendo, tra gli altri, gli errori relativi a 2 criteri di
   successo più frequentemente non soddisfatti, come pubblicato sul sito
   di AGID - **CAP1.PA.LA21**

-  **Entro dicembre 2023** - Le Amministrazioni adeguano i propri siti
   web rimuovendo, tra gli altri, gli errori relativi a 2 criteri di
   successo più frequentemente non soddisfatti, come pubblicato sul sito
   di AGID - **CAP1.PA.LA22**

-  **Entro dicembre 2023** - Le Amministrazioni centrali, le Regioni e
   le province autonome, le città metropolitane e i Comuni sopra i
   150.000 abitanti comunicano ad AGID, tramite l’applicazione
   form.agid.gov.it, l’esito dei test di usabilità del proprio sito
   istituzionale - **CAP1.PA.LA23**

**OB.1.3 - Piena applicazione del Regolamento Europeo EU 2018/1724
(Single Digital Gateway)**

-  **Entro dicembre 2022** - Le autorità municipali rendono accessibili
   le informazioni, spiegazioni e istruzioni, di cui agli art. 2, 9 e 10
   del Regolamento EU 2018/1724, secondo le specifiche tecniche di
   implementazione - **CAP1.PA.LA24**

-  **Entro dicembre 2023** - Le Pubbliche Amministrazioni competenti per
   i dati necessari all’esecuzione dei procedimenti amministrativi
   ricompresi nelle procedure di cui all’Allegato II del Regolamento UE
   2018/1724, mettono a disposizione dati strutturati ovvero dati non
   strutturati in formato elettronico secondo ontologie e accessibili
   tramite API nel rispetto delle specifiche tecniche del *Single
   Digital Gateway.* Nel caso di Pubbliche Amministrazioni che rendono
   disponibili i dati non strutturati, le stesse amministrazioni
   predispongono la pianificazione di messa a disposizione degli stessi
   dati in formato strutturato prevedendo il completamento dell’attività
   entro Dicembre 2025 - **CAP1.PA.LA25**
