Sicurezza informatica
=====================

Scenario
--------

L'evoluzione delle moderne tecnologie e la conseguente possibilità di
ottimizzare lo svolgimento dei procedimenti amministrativi con
l'obiettivo di rendere efficace, efficiente e più economica l'azione
amministrativa, ha reso sempre più necessaria la "migrazione" verso il
digitale che, però, al contempo, sta portando alla luce nuovi rischi,
esponendo imprese e servizi pubblici a possibili attacchi *cyber*. In
quest'ottica, la sicurezza e la resilienza delle reti e dei sistemi, su
cui tali tecnologie poggiano, sono il baluardo necessario a garantire,
nell'immediato, la sicurezza del Paese e, in prospettiva, lo sviluppo e
il benessere dello Stato e dei cittadini.

La recente riforma dell'architettura nazionale *cyber*, attuata
attraverso l'adozione del decreto-legge 14 giugno 2021, n. 82 che ha
istituito l'Agenzia per la Cybersicurezza Nazionale (ACN), ha come
obiettivo, tra gli altri, quello di sviluppare e rafforzare le capacità
*cyber* nazionali, garantendo l'unicità istituzionale di indirizzo e
azione, anche mediante la redazione e l'implementazione della Strategia
nazionale di cybersicurezza, che considera cruciale, per il corretto
"funzionamento" del sistema Paese, la sicurezza dell'ecosistema digitale
alla base dei servizi erogati dalla Pubblica Amministrazione, con
specifica attenzione ai beni ICT. Tali beni supportano le funzioni e i
servizi essenziali dello Stato e, purtroppo, come dimostrano gli ultimi
rapporti di settore, sono tra i bersagli preferiti degli attacchi
*cyber*.

Per garantire lo sviluppo e il rafforzamento delle capacità *cyber*
nazionali, con il Piano Nazionale di Ripresa e Resilienza e con i Fondi
per l'attuazione e la gestione della Strategia nazionale di
cybersicurezza sono state destinate significative risorse alla sicurezza
cibernetica e alle misure tese a realizzare un percorso di miglioramento
della postura di sicurezza del sistema Paese nel suo insieme e, in
particolare, della Pubblica Amministrazione.

Gli obiettivi e i risultati attesi, definiti successivamente nel
presente capitolo, sono in linea con specifici interventi realizzati
dall'ACN in favore delle pubbliche amministrazioni per cui sono state
individuate specifiche aree di miglioramento. In particolare, il
riferimento è alla necessità di:

-  prevedere dei modelli di gestione centralizzati della cybersicurezza,
   coerentemente con il ruolo trasversale associato (obiettivo 7.1 di
   questo Piano);

-  definire processi di gestione e mitigazione del rischio *cyber*, sia
   interni sia legati alla gestione delle terze parti di processi IT
   (obiettivi 7.2, 7.3, 7.4);

-  promuovere attività legate al miglioramento della cultura *cyber*
   delle Amministrazioni (obiettivo 7.5).

All'interno di questo contesto, AGID metterà a disposizione della
Pubblica Amministrazione una serie di piattaforme e di servizi, che
verranno erogati tramite il proprio CERT, finalizzati alla conoscenza e
al contrasto dei rischi *cyber* legati al patrimonio ICT della PA
(obiettivo 7.6)

Contesto normativo e strategico
-------------------------------

Riferimenti normativi italiani:

-  `Decreto legislativo 7 marzo 2005, n. 82, "Codice
   dell'amministrazione digitale", articolo
   51 <https://www.normattiva.it/uri-res/N2Ls?urn:nir:stato:decreto.legislativo:2005-03-07;82>`__

-  `Decreto del Presidente del Consiglio dei ministri 17 febbraio 2017,
   "Direttiva recante indirizzi per la protezione cibernetica e la
   sicurezza informatica
   nazionali <https://www.gazzettaufficiale.it/eli/id/2017/04/13/17A02655/sg>`__"

-  `Decreto Legislativo 18 maggio 2018, n. 65, "Attuazione della
   direttiva (UE) 2016/1148 del Parlamento europeo e del Consiglio, del
   6 luglio 2016, recante misure per un livello comune elevato di
   sicurezza delle reti e dei sistemi informativi
   nell'Unione <http://www.normattiva.it/uri-res/N2Ls?urn:nir:stato:decreto.legislativo:2018-05-18;65!vig=>`__"

-  `Decreto del Presidente del Consiglio dei ministri 8 agosto 2019,
   "Disposizioni sull'organizzazione e il funzionamento del computer
   security incident response team - CSIRT
   italiano" <https://www.gazzettaufficiale.it/eli/id/2019/11/08/19A06940/sg>`__

-  `Decreto-legge 21 settembre 2019, n. 105, "Disposizioni urgenti in
   materia di perimetro di sicurezza nazionale
   cibernetica" <https://www.normattiva.it/uri-res/N2Ls?urn:nir:stato:decreto.legge:2019-09-21;105!vig=>`__

-  `Decreto-legge 19 luglio 2020, n. 76, "Misure urgenti per la
   semplificazione e l'innovazione
   digitale" <https://www.gazzettaufficiale.it/eli/id/2020/07/16/20G00096/sg>`__

-  `Decreto del Presidente del Consiglio dei ministri 14 aprile 2021, n.
   81, "Regolamento in materia di notifiche degli incidenti aventi
   impatto su reti, sistemi informativi e servizi informatici di cui
   all'articolo 1, comma 2, lettera b), del decreto-legge 21 settembre
   2019, n. 105, convertito, con modificazioni, dalla legge 18 novembre
   2019, n. 133, e di misura volte a garantire elevati livelli di
   sicurezza"; <https://www.gazzettaufficiale.it/eli/id/2021/06/11/21G00089/sg>`__

-  `Decreto-legge 14 giugno 2021 n. 82, "Disposizioni urgenti in materia
   di cybersicurezza, definizione dell'architettura nazionale di
   cybersicurezza e istituzione dell'Agenzia per la Cybersicurezza
   Nazionale" <https://www.gazzettaufficiale.it/eli/id/2021/06/14/21G00098/sg>`__;

-  `Decreto legislativo 8 novembre 2021 n. 207, "Attuazione della
   direttiva (UE) 2018/1972 del Parlamento europeo e del Consiglio,
   dell'11 dicembre 2018, che istituisce il Codice europeo delle
   comunicazioni elettroniche
   (rifusione)" <https://www.normattiva.it/uri-res/N2Ls?urn:nir:stato:decreto.legislativo:2021;207>`__;

-  `Decreto-legge 21 marzo 2022 n. 21, "Misure urgenti per contrastare
   gli effetti economici e umanitari della crisi Ucraina", articoli 27,
   28 e
   29; <https://www.gazzettaufficiale.it/eli/id/2022/03/21/22G00032/SG>`__

-  `Decreto del Presidente del Consiglio dei ministri 17 maggio 2022,
   Adozione della Strategia nazionale di cybersicurezza 2022-2026 e del
   relativo Piano di implementazione
   2022-2026 <https://www.gazzettaufficiale.it/eli/id/2022/06/01/22A03288/sg>`__;

-  `Misure minime di sicurezza ICT per le pubbliche amministrazioni, 18
   marzo
   2017 <https://www.gazzettaufficiale.it/eli/id/2017/05/05/17A03060/sg>`__;

-  `Linee guida sulla sicurezza nel procurement ICT, del mese di aprile
   2020 <https://trasparenza.agid.gov.it/moduli/downloadFile.php?file=oggetto_allegati/201391021420O__OLG_Sicurezza_Procurement_ICT_versione_finale_pub.pdf>`__;

-  `Strategia Cloud Italia, adottata a settembre
   2021 <https://innovazione.gov.it/dipartimento/focus/strategia-cloud-italia/>`__

-  Piano Nazionale di Ripresa e Resilienza - `Investimento 1.5:
   "Cybersecurity" <https://italiadomani.gov.it/it/Interventi/investimenti/cybersecurity-sicurezza-informatica.html>`__;

Riferimenti normativi europei:

-  `Direttiva 6 luglio 2016 n. 2016/1148 recante misure per un livello
   comune elevato di sicurezza delle reti e dei sistemi informativi
   nell'Unione. <https://eur-lex.europa.eu/legal-content/IT/TXT/?uri=celex%3A32016L1148>`__

-  `Regolamento (UE) 2019/881 del Parlamento europeo e del Consiglio,
   del 17 aprile 2019, relativo all'ENISA, l'Agenzia dell'Unione europea
   per la cybersicurezza, e alla certificazione della cybersicurezza per
   le tecnologie dell'informazione e della comunicazione, e che abroga
   il regolamento (UE) n. 526/2013 («regolamento sulla
   cybersicurezza») <https://eur-lex.europa.eu/legal-content/IT/TXT/PDF/?uri=CELEX:32019R0881&from=PT>`__

-  `Direttiva 14 dicembre 2022 n. 2022/2555/UE relativa a misure per un
   livello comune elevato di cybersicurezza nell'Unione, recante
   modifica del regolamento (UE) n. 910/2014 e della direttiva (UE)
   2018/1972 e che abroga la direttiva (UE) 2016/1148 (direttiva NIS 2)
   (Testo rilevante ai fini del
   SEE) <https://eur-lex.europa.eu/legal-content/IT/TXT/?uri=CELEX%3A32022L2555>`__

Obiettivo 7.1 - Adottare una governance della cybersicurezza diffusa nella PA
-----------------------------------------------------------------------------

RA7.1.1 - Identificazione di un modello, con ruoli e responsabilità, di gestione della cybersicurezza
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024** - Identificare e approvare un modello unitario e
   centralizzato di *governance* della cybersicurezza, comprensivo delle
   linee di implementazione da parte delle PA.

-  **Target 2025** - Approvare e rendere noti ruoli e responsabilità
   relativi alla gestione della cybersicurezza

-  **Target 2026** - n.d.

RA7.1.2 - Definizione del framework documentale a supporto della gestione cyber
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024** - n.d.

-  **Target 2025** - Approvare e rendere noti i processi e le procedure
   inerenti alla gestione interna della cybersicurezza

-  **Target 2026** - n.d.

Linee d'azione istituzionali
~~~~~~~~~~~~~~~~~~~~~~~~~~~~

RA7.1.1
^^^^^^^

-  **Giugno 2024** - L'Agenzia fornisce le Linee guida per
   l'identificazione di ruoli, competenze e organizzazione per la
   definizione di un modello di *governance* della cybersicurezza nella
   PA, comprensive delle linee di implementazione da parte delle PA -
   (ACN) - CAP7.01

-  **Settembre 2024** - L'Agenzia promuove la creazione di un ruolo di
   Responsabile della Cybersicurezza della PA e i suoi compiti e
   responsabilità - (ACN) - CAP7.02

Linee di azione per le PA
~~~~~~~~~~~~~~~~~~~~~~~~~

RA7.1.1
^^^^^^^

-  **Da settembre 2024** - Le singole PA definiscono il modello
   unitario, assicurando un coordinamento centralizzato a livello
   dell'istituzione, di *governance* della cybersicurezza - CAP7.PA.01

-  **Da dicembre 2024** - Le PA adottano un modello di *governance*
   della cybersicurezza - CAP7.PA.02

-  **Da dicembre 2024** - Le PA nominano i Responsabili della
   cybersicurezza e delle loro strutture organizzative di supporto -
   CAP7.PA.03

RA7.1.2
^^^^^^^

-  **Da dicembre 2024** - Le PA formalizzano i processi e le procedure
   inerenti alla gestione della cybersicurezza - CAP7.PA.04

Obiettivo 7.2 - Gestire i processi di approvvigionamento IT coerentemente con i requisiti di sicurezza definiti
---------------------------------------------------------------------------------------------------------------

RA7.2.1 - Definizione del framework documentale a supporto del processo di approvvigionamento IT
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024** - Definire ed approvare i requisiti di sicurezza nei
   processi di approvvigionamento IT

-  **Target 2025** - Definire ed approvare processi e modalità di
   approvvigionamento e governo del rischio nella gestione delle terze
   parti

-  **Target 2025** - Definire contratti e accordi con fornitori e terze
   parti IT per rispettare gli obiettivi di sicurezza definiti nel
   processo di approvvigionamento

RA7.2.2 - Definizione delle modalità di monitoraggio del processo di approvvigionamento IT
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024** - n.d.

-  **Target 2025** - Definire e formalizzare le modalità e il piano di
   *audit* e verifiche per la valutazione dei fornitori e delle terze
   parti IT per confermare il rispetto degli obblighi contrattuali
   definiti

-  **Target 2026** - Definire e promuovere attività di controllo e
   verifica sui fornitori e sulle terze parti IT al fine di confermare
   gli obblighi e requisiti di sicurezza

Linee di azione istituzionali
~~~~~~~~~~~~~~~~~~~~~~~~~~~~~

RA7.2.1
^^^^^^^

-  **Dicembre 2024** - L'Agenzia fornisce le Linee guida per la
   definizione dei requisiti di sicurezza nel processo di
   approvvigionamento IT - (ACN) - CAP7.03

RA7.2.2
^^^^^^^

-  **Giugno 2025** - L'Agenzia fornisce le Linee guida per la
   realizzazione degli *audit* e delle verifiche di sicurezza sulle
   terze parti - (ACN) - CAP7.04

Linee di azione per le PA
~~~~~~~~~~~~~~~~~~~~~~~~~

RA7.2.1
^^^^^^^

-  **Da giugno 2024** - Le PA definiscono e approvano i requisiti di
   sicurezza relativi al processo di approvvigionamento IT - CAP7.PA.05

-  **Da dicembre 2024** - Le PA definiscono e promuovono i processi di
   gestione del rischio sui fornitori e terze parti IT, la
   contrattualistica per i fornitori e le terze parti IT, comprensive
   dei requisiti di sicurezza da rispettare - CAP7.PA.06

RA7.2.2
^^^^^^^

-  **Da dicembre 2025** - Le PA realizzano le attività di controllo
   definite nel Piano di *audit* e verifica verso i fornitori e terze
   parti IT - CAP7.PA.07

Obiettivo 7.3 - Gestione e mitigazione del rischio cyber
--------------------------------------------------------

RA7.3.1 - Definizione del framework per la gestione del rischio cyber
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024** - Adottare i processi e gli strumenti per le attività
   di *cyber risk management* e *security by design*

-  **Target 2025** - Promuovere attività di classificazione dati e
   servizi, identificando Piani e strumenti per garantirne la continuità
   operativa dei servizi offerti

-  **Target 2026** - n.d.

RA7.3.2 - Definizione delle modalità di monitoraggio del rischio cyber
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024** - n.d.

-  **Target 2025** - n.d.

-  **Target 2026** - Integrare attività di monitoraggio e mitigazione
   del rischio *cyber* nei normali processi di progettazione e gestione
   dei sistemi informativi della PA

Linee di azione istituzionali
~~~~~~~~~~~~~~~~~~~~~~~~~~~~~

RA7.3.1
^^^^^^^

-  **Dicembre 2024** - L'Agenzia fornisce le Linee guida per la
   definizione dei processi di *cyber risk management* e *security by
   design* - (ACN) - CAP7.05

Linee di azione per le PA
~~~~~~~~~~~~~~~~~~~~~~~~~

RA7.3.1
^^^^^^^

-  **Da dicembre 2024** - Le PA definiscono e formalizzano il processo
   di *cyber risk management* e *security by design*, coerentemente con
   gli strumenti messi a disposizione da ACN - CAP7.PA.08

-  **Dicembre 2025** - Le PA promuovono il censimento dei dati e servizi
   della PA, identificandone la rilevanza e quindi le modalità per
   garantirne la continuità operativa - CAP7.PA.09

-  **Dicembre 2025** - Le PA realizzano o acquisiscono gli strumenti
   atti alla messa in sicurezza dell'integrità, confidenzialità e
   disponibilità dei servizi e dei dati, come definito dalle relative
   procedure - CAP7.PA.10

-  **Dicembre 2026** - Le PA integrano le attività di monitoraggio del
   rischio *cyber*, come definito dal relativo Piano, nelle normali
   attività di progettazione, analisi, conduzione e dismissione di
   applicativi e sistemi informativi - CAP7.PA.11

RA7.3.2
^^^^^^^

-  **Da dicembre 2025** - Le PA integrano le attività di monitoraggio
   del rischio *cyber*, come definito dal relativo Piano, nelle normali
   attività di progettazione, analisi, conduzione e dismissione di
   applicativi e sistemi informativi - CAP7.PA.12

Obiettivo 7.4 - Potenziare le modalità di prevenzione e gestione degli incidenti informatici
--------------------------------------------------------------------------------------------

RA7.4.1 - Definizione del framework documentale relativo alla gestione degli incidenti
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024**

   -  Definire i presidi per la gestione degli eventi di sicurezza

   -  Formalizzare i processi e le procedure relative alla gestione
      degli incidenti

-  **Target 2025** - n.d.

-  **Target 2026** - n.d.

RA7.4.2 - Definizione delle modalità di verifica e aggiornamento dei piani di risposta agli incidenti
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024** - n.d.

-  **Target 2025** - Definire le modalità di verifica dei piani di
   risposta e ripristino a seguito di incidenti informatici

-  **Target 2026** - Definire le modalità di aggiornamento dei Piani di
   risposta e ripristino a seguito di incidenti informatici

Linee d'azione istituzionali
~~~~~~~~~~~~~~~~~~~~~~~~~~~~

RA7.4.1
^^^^^^^

-  **Giugno 2024** - L'Agenzia fornisce le Linee guida per la
   definizione dei processi e delle procedure per la gestione degli
   incidenti di sicurezza - (ACN) - CAP7.06

Linee di azione per le PA
~~~~~~~~~~~~~~~~~~~~~~~~~

RA7.4.1
^^^^^^^

-  **Da giugno 2024** - Le PA definiscono i presidi per la gestione
   degli eventi di sicurezza, formalizzandone i processi e le procedure
   - CAP7.PA.13

-  **Da dicembre 2024** - Le PA formalizzano ruoli, responsabilità e
   processi, nonché le capacità tecnologiche a supporto della
   prevenzione e gestione degli incidenti informatici - CAP7.PA.14

RA7.4.2
^^^^^^^

-  **Da dicembre 2024** - Le PA definiscono le modalità di verifica dei
   Piani di risposta a seguito di incidenti informatici - CAP7.PA.15

-  **Da dicembre 2025** - Le PA definiscono le modalità di aggiornamento
   dei Piani di risposta e ripristino a seguito dell'accadimento di
   incidenti informatici - CAP7.PA.16

Obiettivo 7.5 - Implementare attività strutturate di sensibilizzazione *cyber* del personale
--------------------------------------------------------------------------------------------

RA7.5.1 - Definizione dei piani di formazione in ambito cyber
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024** - Definire processi e procedure per la realizzazione
   di attività di sensibilizzazione *cyber*

-  **Target 2025** - Definire piani di formazione diversificati per
   ruoli e posizioni organizzative

-  **Target 2026** - n.d.

RA7.5.2 - Adozione di strumenti atti alla formazione in ambito cyber
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024** - n.d.

-  **Target 2025** - n.d.

-  **Target 2026** - Acquisire strumenti informatici a supporto dei
   programmi formativi

Linee di azione istituzionali
~~~~~~~~~~~~~~~~~~~~~~~~~~~~~

RA7.5.1
^^^^^^^

-  **Giugno 2024** - L'Agenzia realizza contributi a supporto dello
   sviluppo della consapevolezza *cyber* nella PA - (ACN) - CAP7.07

Linee di azione per le PA
~~~~~~~~~~~~~~~~~~~~~~~~~

RA7.5.1
^^^^^^^

-  **Da giugno 2024** - Le PA promuovono l'accesso e l'utilizzo di
   attività strutturate di sensibilizzazione e formazione in ambito
   cybersicurezza - CAP7.PA.17

-  **Da dicembre 2024** - Le PA definiscono piani di formazione inerenti
   alla *cybersecurity*, diversificati per ruoli, posizioni
   organizzative e attività delle risorse dell'organizzazione -
   CAP7.PA.18

RA7.5.2
^^^^^^^

-  **Da dicembre 2025** - Le PA realizzano iniziative per verificare e
   migliorare la consapevolezza del proprio personale - CAP7.PA.19

Obiettivo 7.6 - Contrastare il rischio cyber attraverso attività di supporto proattivo alla PA 
-----------------------------------------------------------------------------------------------

RA7.6.1 - Distribuzione di Indicatori di Compromissione alle PA
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024** - Distribuzione degli IoC al 30% delle PA

-  **Target 2025** - Distribuzione degli IoC al 60% delle PA

-  **Target 2026** - Distribuzione degli IoC al 100% delle PA

RA7.6.2 - Fornitura di strumenti funzionali all'esecuzione dei piani di autovalutazione dei sistemi esposti
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024** - Almeno il 20% delle PA fruiscono degli strumenti o
   servizi per l'autovalutazione messi a disposizione sul Portale del
   CERT-AGID.

-  **Target 2025 -** Ameno il 60% delle PA fruiscono degli strumenti o
   servizi per l'autovalutazione messi a disposizione sul Portale del
   CERT-AGID.

-  **Target 2026** - Il 100% delle PA fruiscono degli strumenti o
   servizi per l'autovalutazione messi a disposizione sul Portale del
   CERT-AGID.

RA7.6.3 - Supporto formativo e informativo rivolto alle PA e in particolare agli RTD per l'aumento del livello di consapevolezza delle minacce cyber
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024** - Pubblicazione della versione aggiornata del portale
   CERT-AGID con contenuti informativi relativi alle campagne malevole
   veicolate verso le PA

-  **Target 2025** - Erogazione di due corsi di formazione, base ed
   avanzato, sulla sicurezza nella PA

-  **Target 2026** - Fornitura di documentazione di supporto agli RTD
   per la gestione della sicurezza IT nelle PA in aggiunta alle attività
   formative

Linee di azione istituzionali
~~~~~~~~~~~~~~~~~~~~~~~~~~~~~

RA7.6.1
^^^^^^^

-  **Gennaio 2024** - Monitoraggio proattivo delle minacce *cyber* nel
   dominio della PA, mediante la diffusione di Indicatori di
   Compromissione e informazioni utili all'innalzamento del livello di
   difesa - (AGID) - CAP7.08

RA7.6.2
^^^^^^^

-  **Settembre 2024** - Messa a disposizione dei RTD di strumenti e
   supporto per le autovalutazioni dei sistemi esposti e per
   l'individuazione, l'analisi e la gestione dei rischi *cyber* - (AGID)
   - CAP7.09

RA7.6.3
^^^^^^^

-  **Gennaio 2024** - Diffusione di notizie, dati statistici e tecnici
   sulle campagne malevole attive sul territorio nazionale attraverso il
   portale del CERT-AGID - (AGID) - CAP7.10

-  **Marzo 2025** - Erogazione di un corso di formazione base sulla
   sicurezza nella PA - (AGID) - CAP7.11

-  **Settembre 2025** - Erogazione di un corso di formazione avanzato
   sulla sicurezza nella PA - (AGID) - CAP7.12

-  **Giugno 2026** - Consegna documentazione di supporto ai RTD per la
   parte riguardante i temi legati alla *cybersecurity* - (AGID) -
   CAP7.13

Linee di azione per le PA
~~~~~~~~~~~~~~~~~~~~~~~~~

RA7.6.1 
^^^^^^^^

-  **Da febbraio 2024** - Le PA dovranno dotarsi degli strumenti idonei
   all'acquisizione degli IoC ed accreditarsi al CERT-AGID - CAP7.PA.20

RA7.6.2
^^^^^^^

-  **Da ottobre 2024** - Le PA dovranno usufruire degli strumenti per la
   gestione dei rischi *cyber* messi a disposizione dal CERT-AGID -
   CAP7.PA.21

RA7.6.3
^^^^^^^

-  **Dicembre 2025** - Le PA, sulla base delle proprie esigenze,
   partecipano ai corsi di formazione base ed avanzato erogati dal
   CERT-AGID - CAP7.PA.22
