Appendice - Glossario
=====================

**AGID**
   Agenzia per l'Italia Digitale è l'agenzia tecnica della Presidenza del
   Consiglio col compito di garantire la realizzazione degli obiettivi
   dell'Agenda digitale e contribuire alla diffusione dell'utilizzo delle
   tecnologie dell'informazione e della comunicazione.

**API**
   API (Application Programming Interface) è un insieme di definizioni e
   protocolli che consentono a software diversi di comunicare tra loro.

**API-first**
   Principio per cui i servizi pubblici devono essere progettati in modo da
   funzionare in modalità integrata e attraverso processi digitali collettivi.

**CAD**
   Codice Amministrazione Digitale è un testo unico che riunisce e organizza le
   norme in merito all'informatizzazione della PA nei rapporti con cittadini e
   imprese.

**CITD**
   Comitato Interministeriale per la Trasformazione Digitale promuove,
   indirizza, coordina l'azione del Governo nelle materie dell'innovazione
   tecnologica, dell'attuazione dell'agenda digitale italiana ed europea, della
   strategia italiana per la banda ultra-larga, della digitalizzazione delle
   pubbliche amministrazioni e delle imprese, nonché della trasformazione,
   crescita e transizione digitale del Paese.

**Cloud first**
   Strategia che promuove l'utilizzo dei servizi cloud come prima scelta per la
   gestione dei dati e dei processi aziendali.

**Decennio Digitale**
   Insieme di regole e principi guida dettati dalla Commissione Europea per
   guidare i Paesi Membri nel raggiungimento degli obiettivi fissati per il
   Decennio Digitale 2020-2030.

**Digital & mobile first**
   Principio per cui le pubbliche amministrazioni devono erogare i propri
   servizi pubblici in digitale e devono essere fruibili su dispositivi mobili.

**Digital identity only**
   Principio per cui le pubbliche amministrazioni devono erogare i propri
   servizi pubblici in digitale e devono essere fruibili su dispositivi mobili.

**Gold plating**
   Fenomeno in cui un progetto viene implementato con caratteristiche o dettagli
   aggiuntivi che vanno oltre i requisiti richiesti, senza alcuna reale.
   necessità o beneficio tangibile.

**Governo come Piattaforma**
   Approccio strategico nella progettazione e nell'erogazione dei Servizi
   Pubblici in cui il governo agisce come una piattaforma aperta che facilita
   l'erogazione di servizi da parte di entità pubbliche e private.

**ICT**
   Information and Communication Technology (Tecnologie dell'Informazione e
   della Comunicazione).

**Interoperabilità**
   Rende possibile la collaborazione tra Pubbliche amministrazioni e tra queste
   e soggetti terzi, per mezzo di soluzioni tecnologiche che assicurano
   l'interazione e lo scambio di informazioni senza vincoli sulle
   implementazioni, evitando integrazioni ad hoc.

**Lock-in**
   Fenomeno che si verifica quando l'amministrazione non può cambiare facilmente
   fornitore alla scadenza del periodo contrattuale perché non sono disponibili
   le informazioni essenziali sul sistema che consentirebbero a un nuovo
   fornitore di subentrare al precedente in modo efficiente.

**Once-only**
   Principio secondo cui l'amministrazione non richiede al cittadino dati e
   informazioni di cui è già in possesso.

**Open data by design e by default**
   Principio per cui il patrimonio informativo della Pubblica Amministrazione
   deve essere valorizzato e reso disponibile ai cittadini e alle imprese, in
   forma aperta e interoperabile.

**Openess**
   Principio per cui le pubbliche amministrazioni devono tenere conto della
   necessità di prevenire il rischio di lock-in nei propri servizi, prediligere
   l'utilizzo di software con codice aperto o di e-Service e, nel caso di
   software sviluppato per loro conto, deve essere reso disponibile il codice
   sorgente, nonché promuovere l'amministrazione aperta e la condivisione di
   buone pratiche sia amministrative che tecnologiche.

**PDND**
   Piattaforma Digitale Nazionale Dati (PDND) è lo strumento che abilita
   l'interoperabilità dei sistemi informativi degli Enti e dei Gestori di
   Servizi Pubblici.

**PIAO**
   Piano Integrato di Attività e Organizzazione è un documento unico di
   programmazione e governance che va a sostituire tutti i programmi che fino al
   2022 le Pubbliche Amministrazioni erano tenute a predisporre, tra cui i piani
   della performance, del lavoro agile (POLA) e dell'anticorruzione.

**PNC**
   Piano Nazionale per gli investimenti complementari è il piano nazionale di
   investimenti finalizzato a integrare gli interventi del PNRR tramite risorse
   nazionali.

**PNRR**
   Piano Nazionale di Ripresa e Resilienza è il piano nazionale di investimenti
   finalizzato allo sviluppo sostenibile e al rilancio dell'economia tramite i
   fondi europei del Next Generation EU.

**Privacy by design e by default**
   Principio per cui i servizi pubblici devono essere progettati ed erogati in
   modo sicuro e garantire la protezione dei dati personali.

**RTD**
   Responsabile per la Trasformazione Digitale è il dirigente all'interno della
   Pubblica Amministrazione che garantisce operativamente la trasformazione
   digitale dell'amministrazione, coordinando lo sviluppo dei servizi pubblici
   digitali e l'adozione di nuovi modelli di relazione con i cittadini,
   trasparenti e aperti.

**SIPA**
   Sistema Informativo delle Pubbliche Amministrazioni (SIPA) insieme coordinato
   di risorse, norme, procedure, tecnologie e dati volti a supportare la
   gestione informatizzata delle attività e dei processi all'interno delle
   pubbliche amministrazioni.

**User-centric**
   Principio per cui le pubbliche amministrazioni devono progettare servizi
   pubblici che siano inclusivi e che vengano incontro alle diverse esigenze
   delle persone e dei singoli territori, prevedendo modalità agili di
   miglioramento continuo, partendo dall'esperienza dell'utente e basandosi
   sulla continua misurazione di prestazioni e utilizzo.

**UTD**
   Ufficio per la Transizione Digitale è l'ufficio dell'amministrazione a cui
   viene affidato il delicato processo di transizione alla modalità operativa
   digitale.
