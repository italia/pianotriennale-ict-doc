.. attention::
   **Questa non è l'ultima versione del Piano Triennale per l’informatica nella
   Pubblica Amministrazione.**

   Per navigare tra le versioni, usa il menu a tendina nella barra in alto
   oppure vai direttamente alla `versione più recente
   <https://docs.italia.it/italia/piano-triennale-ict/pianotriennale-ict-doc/>`__.

Sicurezza
=========

La sicurezza ha un’importanza fondamentale in quanto è necessaria per
garantire la disponibilità, l'integrità e la riservatezza delle
informazioni proprie del Sistema informativo della Pubblica
amministrazione. Essa è inoltre direttamente collegata ai principi di
privacy previsti dall’ordinamento giuridico.

A tal fine sarà potenziato il ruolo di CERT-PA in modo da strutturare i
piani di sicurezza delle Pubbliche amministrazioni, vigilare con azioni
di monitoraggio e verifiche periodiche sull'attuazione dei piani. Questa
è un’area tecnologica in continua evoluzione, quasi giornaliera, nella
quale gli investimenti devono essere rafforzati in continuazione.

Il Piano, tenendo conto del `Quadro Strategico Nazionale per la
sicurezza dello spazio
cibernetico <https://www.sicurezzanazionale.gov.it/sisr.nsf/wp-content/uploads/2014/02/quadro-strategico-nazionale-cyber.pdf>`__\  [72]_
*(QNS)*, pone l’accento sulla razionalizzazione delle risorse ICT
descritta nel capitolo 3 “Infrastrutture fisiche” come metodo
prioritario per aumentare il livello di sicurezza attraverso la
riduzione della “superficie” esposta agli attacchi informatici. Questo
è, infatti, l’aspetto più critico tra quelli individuati nel Rapporto
“\ *Italian Cyber Security Report 2014*\ ”.

Le attività gestite da AgID sono raggruppate nelle seguenti aree:

-  *CERT-PA*, in cui ricadono le attività svolte dal CERT-PA (*Computer
   Emergency Readiness/Response Team*, ovvero “squadra per la risposta
   ad emergenze informatiche” a supporto dei sistemi informatici della
   Pubblica amministrazione) che opera all’interno dell’AgID e che
   supporta le Pubbliche amministrazioni nella prevenzione e nella
   risposta agli incidenti di sicurezza informatica del dominio
   costituito dalle Pubbliche amministrazioni;

-  regolazione e regolamentazione, in cui ricadono le attività di
   emanazione di normative, regole tecniche, linee guida e documenti di
   riferimento sugli aspetti di sicurezza (ad es. le `Misure minime di
   sicurezza ICT per le Pubbliche
   amministrazioni <http://www.agid.gov.it/sites/default/files/documentazione/misure_minime_di_sicurezza_v.1.0.pdf>`__\  [73]_),
   anche sulla base della contestualizzazione del *Framework Nazionale
   per la Cyber Security (FNCS)*  [74]_;

-  accreditamento e vigilanza, ai sensi del CAD, dei soggetti che
   erogano servizi fiduciari qualificati o svolgono altre attività
   normate, quali la conservazione dei documenti informatici, per le
   quali sono rilevanti gli aspetti di sicurezza;

-  *assessment* e test, in cui ricadono le attività di verifica della
   corretta implementazione e della conformità agli standard delle
   funzionalità di sicurezza delle componenti di sistema o di servizio
   delle Pubbliche amministrazioni. Questa attività è attualmente in via
   di ridefinizione e rafforzamento.

Scenario attuale
----------------

Presso AgID è già operativo il CERT-PA che offre alle Pubbliche
amministrazioni:

-  servizi di analisi e di indirizzo, finalizzati a supportare la
   definizione dei processi di gestione della sicurezza, lo sviluppo di
   metodologie, il disegno di processi e di metriche valutative per il
   governo della sicurezza cibernetica;

-  servizi proattivi, aventi come scopo la raccolta e l’elaborazione di
   dati significativi ai fini della sicurezza cibernetica, l'emissione
   di bollettini e segnalazioni di sicurezza, l’implementazione e la
   gestione di basi di dati informative;

-  servizi reattivi, aventi come scopo la gestione degli allarmi di
   sicurezza, il supporto ai processi di gestione e la risoluzione degli
   incidenti di sicurezza all’interno del dominio delle PA;

-  servizi di formazione e comunicazione, per promuovere la cultura
   della sicurezza cibernetica, favorendo il grado di consapevolezza e
   competenza all’interno delle Pubbliche amministrazioni, attraverso la
   condivisione di informazioni relative a specifici eventi in corso,
   nuovi scenari di rischio o specifiche tematiche di sicurezza delle
   informazioni.

AgID definisce i profili di sicurezza per gli elementi costituenti la
Mappa del Modello strategico, con riferimento al Framework Nazionale per
la Cyber Security e agli standard internazionali come ISO/IEC 27000 e
COBIT e si assume che tutte le amministrazioni seguano gli standard
medesimi.

In attesa dell’emanazione da parte del Dipartimento della Funzione
Pubblica delle Regole Tecniche per la sicurezza ICT delle Pubbliche
amministrazioni proposte da AgID, tenuto conto dell’urgenza conseguente
all’evoluzione delle minacce cibernetiche sul panorama internazionale,
ed in particolare nei riguardi della Pubblica amministrazione, nel
settembre 2016 AgID ha pubblicato il documento delle \ `Misure minime
per la sicurezza ICT delle Pubbliche
amministrazioni <http://www.agid.gov.it/sites/default/files/documentazione/misure_minime_di_sicurezza_v.1.0.pdf>`__ che
fornisce indicazioni puntuali su come raggiungere livelli di sicurezza
prefissati a partire da quello minimo, obbligatorio per tutti.

Per quanto riguarda le attività relative ad Accreditamento e vigilanza,
AgID è responsabile della qualificazione dei soggetti che intendono
avviare la prestazione di `servizi fiduciari
qualificati <http://www.agid.gov.it/agenda-digitale/infrastrutture-architetture/il-regolamento-ue-ndeg-9102014-eidas/servizi-fiduciari>`__\  [75]_
e dell’accreditamento dei `gestori di posta elettronica
certificata <http://www.agid.gov.it/infrastrutture-sicurezza/pec-elenco-gestori>`__\  [76]_,
dei `conservatori di documenti
informatici <http://www.agid.gov.it/agenda-digitale/pubblica-amministrazione/conservazione/elenco-conservatori-attivi>`__\  [77]_,
dei `Certificatori di firma digitale
accreditati <http://www.agid.gov.it/certificatori-firma-digitale-accreditati-italia>`__\  [78]_
e degli `Identity Provider di
SPID <http://www.agid.gov.it/infrastrutture-architetture/spid/identity-provider-accreditati>`__\  [79]_,
per i quali cura la pubblicazione degli elenchi di fiducia. AgID,
inoltre, svolge funzioni di vigilanza su tali soggetti e, per i servizi
fiduciari, è l’organismo designato in Italia ai sensi del Regolamento UE
n° 910/2014 (Regolamento eIDAS [80]_). Sono a tal fine in corso le
azioni per l’adeguamento dei processi di qualificazione, accreditamento
e vigilanza alle nuove disposizioni.

Obiettivi strategici
--------------------

-  Definire i profili di sicurezza delle componenti ICT della Pubblica
   amministrazione anche istanziando il *Framework Nazionale per la
   Cyber Security (FNCS)* in tutte le componenti del Modello strategico
   e, a valle di una specifica analisi del rischio, fornire i
   riferimenti tecnici e normativi che le Pubbliche amministrazioni
   dovranno adottare. La mancata attuazione dei profili di sicurezza
   potrebbe comportare, proporzionalmente al tipo di inadempimento,
   anche la necessità di interrompere l’erogazione dei servizi connessi.

-  Offrire alle Pubbliche amministrazioni supporto alla prevenzione e al
   trattamento degli incidenti di sicurezza informatica.

-  Provvedere a effettuare *assessment* e verifiche di sicurezza onde
   accertare l’applicazione delle regole di sicurezza individuate da
   parte delle Pubbliche amministrazioni.

-  Dare seguito alle attività in essere in materia di accreditamento e
   verifica provvedendo, in primis, alla piena attuazione del
   Regolamento eIDAS.

Linee di azione
---------------

Al fine di raggiungere gli obiettivi del Piano, il CERT-PA provvederà
entro la fine del 2017 a:

-  realizzare la *Cyber Security Knowledge Base* nella quale sono
   raccolte le informazioni sulle infrastrutture realizzate nel dominio
   della Pubblica amministrazione e sugli eventi di sicurezza occorsi
   nel tempo al loro interno;

-  realizzare e gestire il *National Vulnerability Database* (NVD),
   catalogo delle vulnerabilità informatiche che integra i cataloghi
   disponibili a livello internazionale (ad es. MITRE) con le
   vulnerabilità riscontrate sui sistemi sviluppati in ambito nazionale;

-  rendere prontamente disponibili strumenti e informazioni utili per
   prevenire e rispondere ad eventuali attacchi informatici;

-  fornire supporto alle amministrazioni nella predisposizione di
   risposte agli incidenti;

-  fornire supporto alle amministrazioni e approfondire la funzione di
   monitoraggio dello spazio cibernetico delle Pubbliche
   amministrazioni anche attivando specifiche collaborazioni con le
   comunità di riferimento nazionali ed internazionali;

-  fornire supporto alle amministrazioni nella gestione degli incidenti
   e nel successivo ripristino.

A tal fine è in corso un progressivo incremento della capacità operativa
del CERT-PA completando l’infrastruttura ICT di erogazione dei servizi
di base e realizzando il primo embrione di sistema informativo sulle
minacce cibernetiche, sul modello di quello del MITRE [81]_
statunitense.

Un altro passaggio importante sarà l’emanazione delle Regole tecniche
per la sicurezza ICT delle Pubbliche amministrazioni che forniranno 
indicazioni sulle misure da adottare in ciascuna componente della Mappa
del Modello strategico.

Tra queste si anticipano alcune indicazioni relative alle Infrastrutture
fisiche:

-  ciascuna Pubblica amministrazione dovrà dotarsi di un Sistema di
   gestione della sicurezza delle informazioni (SGSI) e della relativa
   struttura organizzativa;

-  ciascuna Pubblica amministrazione dovrà, sulla base di una specifica
   analisi del rischio, individuare il profilo di sicurezza adeguato per
   la propria infrastruttura e, tenendo anche conto degli aggiornamenti
   sulle minacce provenienti dal CERT-PA, adottare le misure opportune.

Per dare seguito alle attività dell’area *Assessment e test*, si
individuano le azioni di seguito descritte, la cui realizzazione risulta
di pertinenza delle singole amministrazioni.

Sotto le ipotesi indicate, *l’assessment* e l’esecuzione delle verifiche
è da intendersi come:

-  esecuzione periodica di verifiche della configurazione operativa e
   della presenza di vulnerabilità nei prodotti e sistemi ICT e nelle
   procedure ad essi correlate: dovranno essere previste attività
   periodiche di verifica dell’integrità dei software impiegati nelle
   amministrazioni almeno due volte l’anno, scansioni dello stato di
   aggiornamento di tali software e dell’esistenza di vulnerabilità
   sfruttabili. Tale verifica include, oltre alla verifica
   dell’integrità del codice sorgente in esecuzione, la configurazione
   del software in esame;

-  valutazione della corretta implementazione e relativa configurazione
   delle funzionalità di sicurezza adottate nei sistemi e prodotti ICT
   impiegati da ogni amministrazione: dovrà essere prevista l’esecuzione
   di specifici test di sicurezza per autorizzare l’impiego di prodotti
   (e dei relativi sistemi che integrano tali prodotti) che realizzano
   funzionalità di sicurezza critiche per l’operatività della Pubblica
   amministrazione in esame. In tal senso può risultare utile adottare
   l’approccio già descritto in standard o metodologie per lo sviluppo e
   la valutazione e certificazione della sicurezza ICT quali ad esempio
   la famiglia di standard ISO/IEC 15408. L’adozione di prodotti
   certificati ISO/IEC 15408 fornisce garanzie di sicurezza sia perché
   coinvolge personale con competenza comprovata (i valutatori dei
   laboratori di sicurezza) sia perché prevede un’analisi di sicurezza
   approfondita (tramite l’analisi della documentazione di riferimento e
   la realizzazione di prove di intrusione documentate e ripetibili) sia
   perché assegna alle comunità tecniche europee ed internazionali il
   compito di monitorare eventuali vulnerabilità dei prodotti
   certificati. Ai sensi dell’art. 68 del CAD, l’adozione di software e
   applicativi *open source* è da intendersi come prioritaria,
   nell’ambito di una valutazione complessiva di rischio, di *total cost
   of ownership* e di capacità di utilizzo.

+---------------+--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Oggetto       | CERT-PA                                                                                                                                                                                                                                                                                                                                                                                                                  |
+---------------+--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Tempi         | In corso                                                                                                                                                                                                                                                                                                                                                                                                                 |
+---------------+--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Attori        | AgID                                                                                                                                                                                                                                                                                                                                                                                                                     |
+---------------+--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Descrizione   | CERT-PA, già operante dal 2013, aumenterà progressivamente la sua capacità operativa, completando l’infrastruttura ICT di erogazione dei servizi di base e realizzando il primo embrione di sistema informativo sulle minacce cibernetiche, anche attraverso l’implementazione delle soluzioni: `Infosharing CERT PA <https://portal.cert-pa.it/web/guest/login>`__\  [82]_ e *National Vulnerability* Database.         |
+---------------+--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Risultato     | ---                                                                                                                                                                                                                                                                                                                                                                                                                      |
+---------------+--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+

+---------------+-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Oggetto       | Pubblicazione e adeguamento alle Regole tecniche per la sicurezza ICT delle Pubbliche amministrazioni                                                                                                                                                                                                                                     |
+---------------+-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Tempi         | Entro settembre 2017                                                                                                                                                                                                                                                                                                                      |
+---------------+-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Attori        | AgID, Dipartimento della Funzione Pubblica, PA                                                                                                                                                                                                                                                                                            |
+---------------+-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Descrizione   | AgID redige le Regole tecniche per la sicurezza ICT delle Pubbliche amministrazioni che forniranno alle PA le indicazioni sulle misure da adottare.                                                                                                                                                                                       |
|               |                                                                                                                                                                                                                                                                                                                                           |
|               | Il Dipartimento della Funzione Pubblica emana le Regole tecniche predisposte da AgID.                                                                                                                                                                                                                                                     |
|               |                                                                                                                                                                                                                                                                                                                                           |
|               | Le Pubbliche amministrazioni si adeguano alle Regole tecniche per la sicurezza ICT delle Pubbliche amministrazioni, attraverso la predisposizione e l'esecuzione di Piani di adeguamento alle regole tecniche emanate da AgID.                                                                                                            |
|               |                                                                                                                                                                                                                                                                                                                                           |
|               | In attesa dell’emanazione delle suddette Regole tecniche, tutte le Pubbliche amministrazioni sono in grado di adeguarsi alle “\ `Misure Minime Di Sicurezza ICT per le Pubbliche amministrazioni <http://www.agid.gov.it/sites/default/files/documentazione/misure_minime_di_sicurezza_v.1.0.pdf>`__\ ” già pubblicate da AgID [83]_.     |
+---------------+-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Risultato     | Regole tecniche per la sicurezza ICT delle Pubbliche amministrazioni *(data di rilascio: giugno 2017)*                                                                                                                                                                                                                                    |
|               | Piani di adeguamento delle PA (*data di rilascio: nel rispetto dei vincoli di norma determinati dall’emanazione delle Regole tecniche*)                                                                                                                                                                                                   |
+---------------+-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+

+---------------+-----------------------------------------------------------------------------------------------------------------------------------------------------------------------+
| Oggetto       | Architettura della sicurezza per servizi critici                                                                                                                      |
+---------------+-----------------------------------------------------------------------------------------------------------------------------------------------------------------------+
| Tempi         | Entro settembre 2017                                                                                                                                                  |
+---------------+-----------------------------------------------------------------------------------------------------------------------------------------------------------------------+
| Attori        | AgID, PA                                                                                                                                                              |
+---------------+-----------------------------------------------------------------------------------------------------------------------------------------------------------------------+
| Descrizione   | Definizione dei principi e delle linee guida del modello architetturale di gestione dei servizi critici e contestualizzazione rispetto al cluster dei dati gestiti.   |
|               |                                                                                                                                                                       |
|               | Le PA *owner* di servizi critici predispongono un Piano di adeguamento e adeguano o realizzano i servizi critici nel rispetto delle linee guida.                      |
+---------------+-----------------------------------------------------------------------------------------------------------------------------------------------------------------------+
| Risultato     | Linee guida del modello architetturale di gestione dei servizi critici *(data di rilascio: giugno 2017)*                                                              |
|               | Piano di adeguamento delle amministrazioni *owner* di servizi critici *(da avviare entro settembre 2017)*                                                             |
+---------------+-----------------------------------------------------------------------------------------------------------------------------------------------------------------------+

+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Oggetto       | Continuous monitoring                                                                                                                                                                                                                                                                                                                                                                                                 |
+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Tempi         | In corso                                                                                                                                                                                                                                                                                                                                                                                                              |
+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Attori        | PA                                                                                                                                                                                                                                                                                                                                                                                                                    |
+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Descrizione   | Per assicurare il *continuous monitoring*, raccomandato dalle best practice di sicurezza (es. ISO 27001, documentazione NIST), le Pubbliche amministrazioni provvederanno alla verifica dello stato di aggiornamento dei software impiegati in ogni singola amministrazione rispetto a vulnerabilità note pubblicate da uno o più soggetti di riferimento (ad es. CERT nazionali o basi di dati di vulnerabilità).    |
|               |                                                                                                                                                                                                                                                                                                                                                                                                                       |
|               | Per dare seguito alla presente azione si provvederà alla scansione dei software mediante strumenti automatici e alla successiva analisi dei risultati (e del possibile impatto di una vulnerabilità nota eventualmente non corretta) demandata ad un soggetto competente. AgID si riserva la possibilità di eseguire *penetration test* a campione.                                                                   |
+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Risultato     | Pubblicazione periodica dei risultati.                                                                                                                                                                                                                                                                                                                                                                                |
+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+

+---------------+------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Oggetto       | Segnalazioni incidenti Informatici al CERT-PA                                                                                                                                                                                                                                                                                                        |
+---------------+------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Tempi         | In corso                                                                                                                                                                                                                                                                                                                                             |
+---------------+------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Attori        | PA                                                                                                                                                                                                                                                                                                                                                   |
+---------------+------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Descrizione   | Tutte le Pubbliche amministrazioni sono tenute a monitorare e segnalare prontamente al CERT-PA gli incidenti informatici e ogni situazione di potenziale rischio, utilizzando i canali di comunicazione riportati nella `sezione dedicata del sito AgID <http://www.agid.gov.it/agenda-digitale/infrastrutture-architetture/cert-pa>`__\  [84]_.     |
|               | Per tutti i soggetti accreditati su *Infosharing* CERT PA è disponibile un’apposita funzionalità di segnalazione.                                                                                                                                                                                                                                    |
+---------------+------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Risultato     | ---                                                                                                                                                                                                                                                                                                                                                  |
+---------------+------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+

+---------------+---------------------------------------------------------------------------------------------------------------------------------------------------------------------------------------------------------------------------+
| Oggetto       | Riorganizzazione del dominio "gov.it”                                                                                                                                                                                     |
+---------------+---------------------------------------------------------------------------------------------------------------------------------------------------------------------------------------------------------------------------+
| Tempi         | Entro giugno 2018                                                                                                                                                                                                         |
+---------------+---------------------------------------------------------------------------------------------------------------------------------------------------------------------------------------------------------------------------+
| Attori        | AgID, PA                                                                                                                                                                                                                  |
+---------------+---------------------------------------------------------------------------------------------------------------------------------------------------------------------------------------------------------------------------+
| Descrizione   | AgID emana le disposizioni per il riordino del dominio “gov.it”, al fine di riorganizzarlo con una segmentazione che risponda a criteri internazionali e consenta di raggruppare i siti delle amministrazioni centrali.   |
|               |                                                                                                                                                                                                                           |
|               | Simmetricamente entro 12 mesi le PA completano le attività.                                                                                                                                                               |
+---------------+---------------------------------------------------------------------------------------------------------------------------------------------------------------------------------------------------------------------------+
| Risultato     | Disposizioni per il riordino del dominio “gov.it” *(data di rilascio: giugno 2017)*.                                                                                                                                      |
|               | Adeguamento da parte delle PA alle suddette disposizioni *(entro giugno 2018)*.                                                                                                                                           |
+---------------+---------------------------------------------------------------------------------------------------------------------------------------------------------------------------------------------------------------------------+

.. rubric:: Note

.. [72]
   `https://www.sicurezzanazionale.gov.it/sisr.nsf/wp-content/uploads/2014/02/quadro-strategico-nazionale-cyber.pdf <https://www.sicurezzanazionale.gov.it/sisr.nsf/wp-content/uploads/2014/02/quadro-strategico-nazionale-cyber.pdf>`__

.. [73]
   `http://www.agid.gov.it/sites/default/files/documentazione/misure\_minime\_di\_sicurezza\_v.1.0.pdf <http://www.agid.gov.it/sites/default/files/documentazione/misure_minime_di_sicurezza_v.1.0.pdf>`__

.. [74]
   “Framework Nazionale per la Cyber Security” è il contenuto
   dell’”Italian Cyber Security Report 2015” del CIS Sapienza,
   pubblicato a febbraio 2016 e realizzato con il contributo di AgID.

.. [75]
   `http://www.agid.gov.it/agenda-digitale/infrastrutture-architetture/il-regolamento-ue-ndeg-9102014-eidas/servizi-fiduciari <http://www.agid.gov.it/agenda-digitale/infrastrutture-architetture/il-regolamento-ue-ndeg-9102014-eidas/servizi-fiduciari>`__

.. [76]
   `http://www.agid.gov.it/infrastrutture-sicurezza/pec-elenco-gestori <http://www.agid.gov.it/infrastrutture-sicurezza/pec-elenco-gestori>`__

.. [77]
   `http://www.agid.gov.it/agenda-digitale/pubblica-amministrazione/conservazione/elenco-conservatori-attivi <http://www.agid.gov.it/agenda-digitale/pubblica-amministrazione/conservazione/elenco-conservatori-attivi>`__

.. [78]
   `http://www.agid.gov.it/certificatori-firma-digitale-accreditati-italia <http://www.agid.gov.it/certificatori-firma-digitale-accreditati-italia>`__

.. [79]
   `http://www.agid.gov.it/infrastrutture-architetture/spid/identity-provider-accreditati <http://www.agid.gov.it/infrastrutture-architetture/spid/identity-provider-accreditati>`__

.. [80]
   Il Regolamento eIDAS (electronic IDentification Authentication and
   Signature) ha l’obiettivo di fornire una base normativa, a livello
   comunitario, per i servizi fiduciari e i mezzi di identificazione
   elettronica degli stati membri.

.. [81]
   `https://www.mitre.org/ <https://www.mitre.org/>`__

.. [82]
   `https://portal.cert-pa.it/web/guest/login <https://portal.cert-pa.it/web/guest/login>`__

.. [83]
   `http://www.agid.gov.it/notizie/2017/04/07/pubblicate-gazzetta-ufficiale-misure-minime-sicurezza-informatica-pa <http://www.agid.gov.it/notizie/2017/04/07/pubblicate-gazzetta-ufficiale-misure-minime-sicurezza-informatica-pa>`__

.. [84]
   `http://www.agid.gov.it/agenda-digitale/infrastrutture-architetture/cert-pa <http://www.agid.gov.it/agenda-digitale/infrastrutture-architetture/cert-pa>`__
