Infrastrutture fisiche 
=======================

Le Infrastrutture fisiche nazionali sono, principalmente, gli *asset*
hardware necessari per la realizzazione del Piano: le reti di
comunicazione, i *data center*, il *cloud* della PA, i sistemi di
*disaster recovery* e di *business continuity*, gli apparati per il
monitoraggio e la sicurezza. Il Piano si svilupperà lungo tre principali
direttrici:

-  la riorganizzazione del parco dei data center della Pubblica
   amministrazione attraverso un’opera di razionalizzazione utile, sia a
   ridurre i costi di gestione, sia a uniformare e aumentare la qualità
   dei servizi offerti alle Pubbliche amministrazioni, anche in termini
   di business continuity, *disaster recovery* ed efficienza energetica;

-  la realizzazione del *cloud* della PA, grazie al quale sarà possibile
   virtualizzare il parco macchine di tutte le Pubbliche
   amministrazioni, con importanti benefici in termini di costi e di
   gestione della manutenzione. I servizi *cloud* saranno offerti in
   modalità *IaaS* (*Infrastructure as a Service*), *PaaS* (*Platform as
   a Service*) e *SaaS* (*Software as a Service*);

-  la razionalizzazione delle spese per la connettività delle Pubbliche
   amministrazioni e l’aumento della diffusione della connettività nei
   luoghi pubblici a beneficio dei cittadini.

Le Infrastrutture fisiche sono pertanto suddivise in tre macro gruppi,
così come illustrato nella Figura 5 sotto riportata:

-  data center, in cui ricadono le attività e le infrastrutture
   individuate per la razionalizzazione dei centri elaborazione dati
   (CED) della Pubblica amministrazione;

-  *cloud*, che contiene le attività e le iniziative volte a realizzare
   la migrazione da fisico a virtuale dei data center della Pubblica
   amministrazione, beneficiando dei servizi che saranno offerti dal
   *cloud* della PA;

-  connettività, a cui afferiscono le attività e le infrastrutture utili
   (i) all’incremento e alla razionalizzazione delle spese per la
   connessione alla rete Internet da parte delle Pubbliche
   amministrazioni e (ii) alla sua diffusione nei luoghi pubblici e
   negli uffici della Pubblica amministrazione.

Di seguito, nel paragrafo 3.1 verranno presentate le
specifiche riguardanti *data center* e *cloud* e nel paragrafo 3.2
quelle riguardanti la connettività.

.. figure:: media/figura5.svg
   :width: 100%

   Figura 5 - Componenti delle Infrastrutture fisiche


Data center e *cloud*
---------------------

Scenario attuale
~~~~~~~~~~~~~~~~

Come stabilito dalla `legge 17 dicembre 2012, n.
221 <http://www.gazzettaufficiale.it/atto/serie_generale/caricaDettaglioAtto/originario?atto.dataPubblicazioneGazzetta=2012-12-18&atto.codiceRedazionale=12A13277>`__\  [9]_,
AgID ha il compito di effettuare il censimento dei *data center* della
PA al fine di proporre un piano di razionalizzazione, ovvero delle
regole finalizzate a consolidare le infrastrutture digitali delle PA, in
modo da ottenere maggiori livelli di efficienza, di sicurezza e di
rapidità nell'erogazione dei servizi ai cittadini e alle imprese.

Nel periodo 1° giugno 2013 – 31 luglio 2013 AgID ha effettuato `un
primo censimento <http://www.agid.gov.it/agenda-digitale/infrastrutture-architetture/razionalizzazione-del-patrimonio-ict-pa/censimento-data>`__\  [10]_
su 990 *data center* della PA, rilevando una forte frammentazione delle
risorse e frequenti situazioni di inadeguatezza tecnologica [11]_.

La successiva ricognizione effettuata da AgID nel corso del 2016 ha
indicato che, tra gli interventi di spesa ICT delle Pubbliche
amministrazioni centrali (PAC), quelli relativi ai *data center*
risultano i più numerosi, per un importo pari a circa il 39% del
totale [12]_. Ne emerge l’importanza della razionalizzazione delle
infrastrutture fisiche, anche dal punto di vista economico.

Per quanto riguarda le attività di virtualizzazione del parco macchine,
la Pubblica amministrazione ha utilizzato il *cloud* in modo
estremamente frammentato, limitandosi all’adozione di pochissime
soluzioni.

Considerando la situazione di elevata frammentazione e disomogeneità dei
sistemi informativi delle PA, è necessario definire un percorso
evolutivo che accompagni le PA stesse verso un utilizzo efficiente e
flessibile delle tecnologie ICT al fine di garantire elevate economie
gestionali a favore di una maggior reattività nell’erogare servizi più
adeguati alle esigenze di cittadini ed imprese.

Tale percorso prevede due attività:

-  razionalizzazione dei *data center* della PA e consolidamento dei
   *data center* meno efficienti in centri selezionati;

-  studio e definizione del modello strategico evolutivo di *cloud della
   PA* da implementare a seguito della razionalizzazione descritta al
   punto precedente.

Obiettivi strategici
~~~~~~~~~~~~~~~~~~~~

-  Aumento della qualità dei servizi offerti in termini di sicurezza,
   resilienza, efficienza energetica e business continuity.

-  Realizzazione di un ambiente *cloud* della PA, omogeneo dal punto di
   vista contrattuale e tecnologico, riqualificando le risorse interne
   alla PA già esistenti o facendo ricorso a risorse di soggetti esterni
   qualificati.

-  Risparmio di spesa derivante dal consolidamento dei data center e
   migrazione dei servizi verso il *cloud*.

Linee di azione
~~~~~~~~~~~~~~~

Il piano di razionalizzazione delle risorse ICT della PA prevede che
AgID:

-  si occupi di individuare un insieme di infrastrutture fisiche
   esistenti di proprietà della PA che verranno elette a Poli strategici
   nazionali (PSN);

-  definisca il percorso delle PA verso il modello *cloud*, anche
   attraverso le risorse rese disponibili dai Poli strategici nazionali
   e le risorse messe a disposizione tramite SPC-\ *Cloud*\  [13]_;

-  definisca un processo di qualificazione dei PSN;

-  definisca regole e procedure per la qualificazione di altri *Cloud
   Service Provider (CSP)*.

I **Poli strategici nazionali** dovranno rispettare i requisiti di
capacità, eccellenza tecnica, economica ed organizzativa indicati da
AgID, la quale definirà una specifica procedura di qualificazione.

AgID indicherà le regole e le procedure di qualificazione dei CSP e
dell’evoluzione del modello *cloud* dedicato alle PA, a partire
dall’architettura *cloud* realizzata con la gara Consip [14]_ ed i
successivi ampliamenti definiti dal `Comitato di direzione
tecnica <https://www.cloudspc.it/CDT.html>`__\  [15]_.

**Tutte le Pubbliche amministrazioni** proprietarie di infrastrutture
fisiche dovranno partecipare ad un censimento effettuato da Agid (vedi
punto d'azione **Censimento patrimonio ICT della PA)**.
In base alle risposte ottenute, queste infrastrutture fisiche, se non
qualificabili come PSN, verranno divise in due categorie,
salvaguardando gli investimenti pregressi effettuati dalle PA:

-  *Gruppo A - Data center* di qualità che non sono stati eletti a Polo
   strategico nazionale, oppure con carenze strutturali o organizzative
   considerate minori. Come indicato in seguito, queste strutture
   potranno continuare ad operare ma non potranno essere effettuati
   investimenti per l’ampliamento o l’evoluzione. Dovranno comunque
   garantire continuità dei servizi e disaster recovery, fino alla
   completa migrazione, avvalendosi dei servizi disponibili con il
   Contratto quadro SPC *Cloud* lotto 1 o messi a disposizione dai *Poli
   strategici nazionali*.

-  *Gruppo B -* Data center che *non garantiscono* requisiti minimi di
   affidabilità e sicurezza dal punto di vista infrastrutturale e/o
   organizzativo, o non garantiscono la continuità dei servizi. Queste
   infrastrutture dovranno essere rapidamente consolidate verso uno dei
   Poli strategici nazionali o verso il *cloud* tramite i servizi
   disponibili con il Contratto quadro SPC *Cloud* lotto 1.

Per le amministrazioni che non presenteranno un piano di migrazione,
AgID e CERT-PA, in collaborazione con il Team per la Trasformazione
Digitale, effettueranno attività di analisi della sicurezza a campione,
quali *penetration test* o *vulnerability assessment*, secondo quanto
previsto dall’azione “\ *Continuous monitoring*\ ” (cfr. paragrafo 8.3).

AgID definirà un piano operativo che conterrà raccomandazioni su:

-  individuazione dei poli da eleggere a nazionali;

-  intervento normativo per definire meccanismi di adesione,
   funzionamento, e ripartizione dei costi dei Poli strategici nazionali
   su tutto il territorio nazionale;

-  definizione di un piano per la migrazione verso il *cloud* della PA
   ed il consolidamento dei data center;

-  inserimento dei Poli strategici nazionali tra le "`infrastrutture
   critiche <https://www.sicurezzanazionale.gov.it/sisr.nsf/sicurezza-in-formazione/tenace-e-la-protezione-delle-infrastrutture-critiche.html>`__"
   rilevanti per la sicurezza nazionale.

I Poli strategici nazionali potranno anche svolgere funzioni di
conservazione dei documenti secondo quanto previsto dal CAD, ferma
restando la possibilità di creare ulteriori poli (pubblici o privati)
specializzati nella conservazione.

Le Pubbliche amministrazioni, come riportato anche nella `Circolare
Agid 24 Giugno 2016, n.
2 <http://www.agid.gov.it/sites/default/files/documentazione/circolare_piano_triennale_24.6.2016._def.pdf>`__\  [16]_,
non possono sostenere spese relative alla costituzione di nuovi *data
center o all’evoluzione di data center esistenti non eletti a Poli
strategici nazionali.*

Le Pubbliche amministrazioni potranno procedere - previa approvazione di
AgID [17]_ - agli adeguamenti dei propri data center esclusivamente al
fine di:

-  evitare problemi di interruzione di pubblico servizio;

-  anticipare processi di dismissione dei propri data center per migrare
   al *cloud* della PA;

-  consolidare i propri servizi su data center di altre PA al fine di
   ottenere economie di spesa.

Inoltre, a supporto del raggiungimento degli obiettivi indicati nelle
diverse fasi, AgID fornirà linee guida utili alla realizzazione del
sistema, allo sviluppo di applicazioni *cloud* native e per la
migrazione in *cloud* dei sistemi legacy.

Per dare seguito alla razionalizzazione delle risorse della PA, sono
state individuate le azioni utili al raggiungimento degli obiettivi
strategici.

In merito si ricorda che il D.L. 18 ottobre 2012 n.179 convertito nella
legge 221/2012, e nello specifico
`Art.33-septies <http://www.gazzettaufficiale.it/atto/serie_generale/caricaArticolo?art.progressivo=0&art.idArticolo=33&art.versione=1&art.codiceRedazionale=12A13277&art.dataPubblicazioneGazzetta=2012-12-18&art.idGruppo=10&art.idSottoArticolo1=10&art.idSottoArticolo=7&art.flagTipoArticolo=0#art>`__\  [18]_,
assegna ad AgID il compito di consolidamento e razionalizzazione dei
siti e delle infrastrutture digitali del Paese.

AgID avvierà uno studio strategico per definire le caratteristiche
dell’ambiente *cloud* per la PA e, anche con strumenti innovativi quali
gli appalti pre-commerciali (PCP)  [19]_ metterà a bando [20]_ la
realizzazione di una serie di strumenti e modelli per ottimizzare
l'utilizzo trasparente delle risorse messe a disposizione,
indipendentemente dal fornitore (PSN o *Cloud* Provider di mercato).

+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Oggetto       | Attuazione delle indicazioni fornite nella `Circolare AgID 2/2016 <http://www.agid.gov.it/sites/default/files/documentazione/circolare_piano_triennale_24.6.2016._def.pdf>`__.                                                                                                          |
+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Tempi         | In corso                                                                                                                                                                                                                                                                                |
+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Attori        | PA                                                                                                                                                                                                                                                                                      |
+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Descrizione   | Durante il periodo di esecuzione del Piano, le PA non potranno effettuare spese o investimenti in materia di data center, secondo le indicazioni e le eccezioni indicate nella circolare 2 del 24 giugno 2016 dell’AgID.                                                                |
|               |                                                                                                                                                                                                                                                                                         |
|               | Le PA, che non vi abbiano già provveduto, realizzano i progetti di consolidamento e virtualizzazione dei propri data center o di migrazione verso SPC *Cloud.* In caso di mancato utilizzo della gara SPC - *Cloud* lotto 1 predisposta da Consip, forniscono le motivazioni ad AgID.   |
+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Risultato     | ---                                                                                                                                                                                                                                                                                     |
+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------------------+

+---------------+--------------------------------------------------------------------------------------------------------------------------------------------------------------------------------------------------------------------------------------------------------------+
| Oggetto       | Censimento patrimonio ICT della PA                                                                                                                                                                                                                           |
+---------------+--------------------------------------------------------------------------------------------------------------------------------------------------------------------------------------------------------------------------------------------------------------+
| Tempi         | Da giugno 2017 a dicembre 2018                                                                                                                                                                                                                               |
+---------------+--------------------------------------------------------------------------------------------------------------------------------------------------------------------------------------------------------------------------------------------------------------+
| Attori        | AgID, PA                                                                                                                                                                                                                                                     |
+---------------+--------------------------------------------------------------------------------------------------------------------------------------------------------------------------------------------------------------------------------------------------------------+
| Descrizione   | Censimento del patrimonio ICT in esercizio presso la Pubblica amministrazione, anche per individuare le Pubbliche amministrazioni che sono in possesso di infrastrutture fisiche che possono candidarsi a ricoprire il ruolo di Polo strategici nazionali.   |
+---------------+--------------------------------------------------------------------------------------------------------------------------------------------------------------------------------------------------------------------------------------------------------------+
| Risultato     | Rapporto del censimento (*data di rilascio prima release: dicembre 2017 - ulteriori rilasci ogni 6 mesi*).                                                                                                                                                   |
+---------------+--------------------------------------------------------------------------------------------------------------------------------------------------------------------------------------------------------------------------------------------------------------+

+---------------+-------------------------------------------------------------------------------------------------------------------------------------------------------------------------------------------------------------------------------------------------------------------------------+
| Oggetto       | Qualificazione di soluzioni SaaS erogabili sul *Cloud* SPC e modalità di procurement                                                                                                                                                                                          |
+---------------+-------------------------------------------------------------------------------------------------------------------------------------------------------------------------------------------------------------------------------------------------------------------------------+
| Tempi         | Entro marzo 2018                                                                                                                                                                                                                                                              |
+---------------+-------------------------------------------------------------------------------------------------------------------------------------------------------------------------------------------------------------------------------------------------------------------------------+
| Attori        | AgID, Consip                                                                                                                                                                                                                                                                  |
+---------------+-------------------------------------------------------------------------------------------------------------------------------------------------------------------------------------------------------------------------------------------------------------------------------+
| Descrizione   | Individuazione dei requisiti minimi di qualificazione di una soluzione SaaS per la PA erogabile sul *Cloud* SPC. Definizione di una Circolare operativa AgID con direttive operative utili per i fornitori e le PA a qualificare come SaaS il proprio contesto applicativo.   |
|               |                                                                                                                                                                                                                                                                               |
|               | Definizione da parte di AgID e Consip della procedura di procurement dei servizi SaaS utilizzabili nell'ambito del *Cloud* SPC.                                                                                                                                               |
|               |                                                                                                                                                                                                                                                                               |
|               | AgID specifica i requisiti tecnici ed organizzativi della piattaforma di MarketPlace dei servizi SaaS dell’ambiente *Cloud* SPC della PA.                                                                                                                                     |
|               |                                                                                                                                                                                                                                                                               |
|               | Nel caso in cui non sia possibile provvedere tramite Accordi o Contratti quadro Consip espleterà una gara nel rispetto del codice appalti.                                                                                                                                    |
+---------------+-------------------------------------------------------------------------------------------------------------------------------------------------------------------------------------------------------------------------------------------------------------------------------+
| Risultato     | Circolare AgID “Criteri per la qualificazione di servizi SaaS per il *Cloud* della PA” (*data di rilascio: giugno 2017*)                                                                                                                                                      |
|               | Disposizioni per il procurement dei servizi SaaS per il *Cloud* della PA (*data di rilascio: giugno 2017*)                                                                                                                                                                    |
|               | Capitolato tecnico per la realizzazione di un MarketPlace dei servizi SaaS per il *Cloud* della PA (*data di rilascio: settembre 2017*)                                                                                                                                       |
|               | Aggiudicazione tramite strumenti di acquisto Consip (*data di rilascio: entro marzo 2018*)                                                                                                                                                                                    |
+---------------+-------------------------------------------------------------------------------------------------------------------------------------------------------------------------------------------------------------------------------------------------------------------------------+

+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Oggetto       | Qualificazione dei *Cloud* Service Provider per la PA                                                                                                                                                                                                                                                                 |
+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Tempi         | Entro dicembre 2017                                                                                                                                                                                                                                                                                                   |
+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Attori        | AgID , Consip                                                                                                                                                                                                                                                                                                         |
+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Descrizione   | AgID definirà le regole e procedure di qualificazione dei *Cloud Provider* pubblici per consentire a Consip l'abilitazione dei nuovi CSP. I CSP già presenti sul MEPA o convenzioni o accordi quadro presentano la domanda di qualificazione entro 3 mesi dalla data di pubblicazione dei criteri di qualificazione.  |
+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Risultato     | Circolare AgID “Criteri per la qualificazione dei *Cloud Service Provider* pubblici per la PA” *(data di rilascio: ottobre 2017)*                                                                                                                                                                                     |
|               | Consip provvede ad abilitare l’accesso agli strumenti del mercato elettronico / convenzioni / accordi quadro ai soli *Cloud Service Provider* qualificati da AgID *(data di rilascio: da ottobre 2017)*                                                                                                               |
+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+

+---------------+--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Oggetto       | Evoluzione del *Cloud* della PA                                                                                                                                                                                                                                                                                                                                                                                                                                          |
+---------------+--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Tempi         | Entro giugno 2018                                                                                                                                                                                                                                                                                                                                                                                                                                                        |
+---------------+--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Attori        | AgID                                                                                                                                                                                                                                                                                                                                                                                                                                                                     |
+---------------+--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Descrizione   | AgID avvierà uno studio strategico per la definizione dei requisiti tecnici ed organizzativi per la definizione di un ambiente *cloud* dedicato alla PA che prevederà anche la definizione di una piattaforma di *cloud brokering* della PA, al fine di semplificare l’acquisizione ed il monitoraggio delle risorse ICT rese disponibili nell’ambiente *Cloud* della PA anche con l’eventuale realizzazione di prototipi tramite il *Pre-Commercial Procurement PCP*.   |
+---------------+--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Risultato     | Studio strategico per la definizione di ambiente *cloud* multifornitore per la PA *(data di rilascio: entro giugno 2018)*                                                                                                                                                                                                                                                                                                                                                |
|               | Eventuale Capitolato tecnico per la realizzazione di un sistema di *Cloud brokering* della PA *(data di rilascio: da definire)*                                                                                                                                                                                                                                                                                                                                          |
|               | Acquisizione tramite Consip *(data di rilascio: da definire)*                                                                                                                                                                                                                                                                                                                                                                                                            |
+---------------+--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+

+---------------+------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Oggetto       | Azioni funzionali alla razionalizzazione dei data center della PA                                                                                                                                                                                                                                                                                                                                                                              |
+---------------+------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Tempi         | Da maggio 2017 a dicembre 2018                                                                                                                                                                                                                                                                                                                                                                                                                 |
+---------------+------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Attori        | AgID, Governo.                                                                                                                                                                                                                                                                                                                                                                                                                                 |
+---------------+------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Descrizione   | AgID definisce i requisiti necessari alla qualificazione di una PA a “Polo strategico nazionale” tramite l’emanazione di apposita circolare.                                                                                                                                                                                                                                                                                                   |
|               |                                                                                                                                                                                                                                                                                                                                                                                                                                                |
|               | AgID verifica inoltre i criteri per l’ottenimento ed il mantenimento della qualificazione a Polo strategico nazionale.                                                                                                                                                                                                                                                                                                                         |
|               |                                                                                                                                                                                                                                                                                                                                                                                                                                                |
|               | AgID identifica i primi 3 Poli strategici nazionali Pilota (nazionali e/o locali).                                                                                                                                                                                                                                                                                                                                                             |
|               |                                                                                                                                                                                                                                                                                                                                                                                                                                                |
|               | Il Governo ufficializzerà l’elenco dei Poli strategici nazionali.                                                                                                                                                                                                                                                                                                                                                                              |
|               |                                                                                                                                                                                                                                                                                                                                                                                                                                                |
|               | AgID regolerà il rapporto tecnico e il modello di servizio ed economico con i Poli strategici nazionali attraverso la definizione di un Protocollo di adesione che permetta anche di identificare l’eventuale percorso di adeguamento normativo [21]_, tecnico ed organizzativo, cui le PA dovranno aderire per regolare la loro qualificazione e mettere a disposizione delle altre PA le risorse ICT e gli spazi di cui sono proprietarie.   |
+---------------+------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Risultato     | Circolare AgID per la qualificazione di un Polo strategico nazionale della PA *(data di rilascio: settembre 2017)*                                                                                                                                                                                                                                                                                                                             |
|               | Risultanze assessment AgID su candidati a Polo strategico nazionale *(maggio 2018)*                                                                                                                                                                                                                                                                                                                                                            |
|               | Elenco Ufficiale dei Poli strategici nazionali *(data di rilascio: giugno 2018)*                                                                                                                                                                                                                                                                                                                                                               |
|               | Schema di convenzione AgID-Poli strategici nazionali *(data di rilascio: luglio 2018)*                                                                                                                                                                                                                                                                                                                                                         |
|               | Stipula convenzioni (*entro dicembre 2018*)                                                                                                                                                                                                                                                                                                                                                                                                    |
|               | Linee guida per lo sviluppo e la manutenzione di applicazioni per il *cloud* della PA *(data di rilascio: dicembre 2017)*                                                                                                                                                                                                                                                                                                                      |
|               | Linee guida per la migrazione di applicazioni Legacy verso l’ambiente di *cloud* della PA *(data di rilascio: giugno 2018)*                                                                                                                                                                                                                                                                                                                    |
+---------------+------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+

+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Oggetto       | Piani di razionalizzazione del patrimonio ICT delle PA                                                                                                                                                                                                                                                                |
+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Tempi         | Da gennaio 2018 ad aprile 2018                                                                                                                                                                                                                                                                                        |
+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Attori        | AgID, PA                                                                                                                                                                                                                                                                                                              |
+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Descrizione   | A valle del censimento previsto dalla linea di azione “Censimento patrimonio ICT della PA” AgID definisce delle Linee guida per la razionalizzazione del patrimonio ICT delle Pubbliche amministrazioni, in raccordo alle strategie di realizzazione del Piano Triennale declinate negli altri livelli della Mappa.   |
|               |                                                                                                                                                                                                                                                                                                                       |
|               | Le PA attuano le indicazioni definendo propri piani di razionalizzazione che, a richiesta, devono essere forniti ad AgID. La verifica delle azioni di razionalizzazione sono rilevate da AgID mediante il censimento annuale del patrimonio ICT della PA.                                                             |
+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| Risultato     | Linee guida per la razionalizzazione del patrimonio ICT delle Pubbliche amministrazioni *(data di rilascio prima release: gennaio 2018)*                                                                                                                                                                              |
|               | Piano di razionalizzazione del patrimonio ICT delle PA *(da febbraio 2018 ad aprile 2018)*                                                                                                                                                                                                                            |
+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------+

+---------------+---------------------------------------------------------------------------------------------------------------------------------------------------------------------------------+
| Oggetto       | Costituzione dei Poli strategici nazionali                                                                                                                                      |
+---------------+---------------------------------------------------------------------------------------------------------------------------------------------------------------------------------+
| Tempi         | da luglio 2018                                                                                                                                                                  |
+---------------+---------------------------------------------------------------------------------------------------------------------------------------------------------------------------------+
| Attori        | PA                                                                                                                                                                              |
+---------------+---------------------------------------------------------------------------------------------------------------------------------------------------------------------------------+
| Descrizione   | Le amministrazioni identificate come Polo strategico nazionale adeguano i loro *data center* nei tempi specificati nel proprio Piano di razionalizzazione del patrimonio ICT.   |
|               |                                                                                                                                                                                 |
|               | AgID assicura il controllo e monitoraggio delle azioni realizzate dalle PA.                                                                                                     |
+---------------+---------------------------------------------------------------------------------------------------------------------------------------------------------------------------------+
| Risultato     | ---                                                                                                                                                                             |
+---------------+---------------------------------------------------------------------------------------------------------------------------------------------------------------------------------+

+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------+
| Oggetto       | Gruppo A: Adeguamento *data center*                                                                                                                                                                                                                                         |
+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------+
| Tempi         | da aprile 2018                                                                                                                                                                                                                                                              |
+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------+
| Attori        | PA                                                                                                                                                                                                                                                                          |
+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------+
| Descrizione   | Le amministrazioni appartenenti al Gruppo A dovranno consolidare i sistemi applicativi in uso presso gli attuali *data center* e utilizzare il *cloud* della PA attraverso la gara SPC-\ *Cloud* per garantire la continuità di servizi critici o il *disaster recovery.*   |
|               | AgID assicura il controllo e monitoraggio delle azioni realizzate dalle PA.                                                                                                                                                                                                 |
+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------+
| Risultato     | ---                                                                                                                                                                                                                                                                         |
+---------------+-----------------------------------------------------------------------------------------------------------------------------------------------------------------------------------------------------------------------------------------------------------------------------+

+---------------+------------------------------------------------------------------------------------------------------------------------------------------------------------------------------------------------------------------------------------------------------------+
| Oggetto       | Gruppo B: Migrazione dei *data center*                                                                                                                                                                                                                     |
+---------------+------------------------------------------------------------------------------------------------------------------------------------------------------------------------------------------------------------------------------------------------------------+
| Tempi         | da febbraio 2018                                                                                                                                                                                                                                           |
+---------------+------------------------------------------------------------------------------------------------------------------------------------------------------------------------------------------------------------------------------------------------------------+
| Attori        | PA                                                                                                                                                                                                                                                         |
+---------------+------------------------------------------------------------------------------------------------------------------------------------------------------------------------------------------------------------------------------------------------------------+
| Descrizione   | Le amministrazioni appartenenti al Gruppo B dovranno consolidare i sistemi applicativi in uso presso gli attuali *data center* per migrare verso uno dei Poli strategici nazionali o migrare verso il *Cloud* della PA attraverso la gara SPC-\ *Cloud*.   |
|               | AgID assicura il controllo e monitoraggio delle azioni realizzate dalle PA.                                                                                                                                                                                |
+---------------+------------------------------------------------------------------------------------------------------------------------------------------------------------------------------------------------------------------------------------------------------------+
| Risultato     | ---                                                                                                                                                                                                                                                        |
+---------------+------------------------------------------------------------------------------------------------------------------------------------------------------------------------------------------------------------------------------------------------------------+

Connettività
------------

In linea di principio, le Pubbliche amministrazioni devono avviare
processi di adeguamento della propria connettività al fine di poter
erogare tutti i servizi relativi sia ai processi amministrativi interni
sia ai servizi pubblici rivolti ai cittadini. Si dotano di
un’infrastruttura di collegamento di rete in grado di rispondere almeno
ai seguenti principi generali:

-  capacità di banda sufficiente a soddisfare i requisiti dei servizi IT
   interni ed erogati verso l’esterno;

-  livelli di servizio adeguati a garantire il funzionamento delle
   applicazioni utilizzate;

-  scalabilità della capacità di banda anche per erogazione di banda
   *wi-fi* per uso pubblico;

-  livelli di sicurezza conformi agli standard internazionali;

-  configurazioni di rete in alta affidabilità in caso di Infrastrutture
   critiche.

Le amministrazioni definiscono i parametri puntuali e il livello di
affidabilità della rete in base allo specifico contesto applicativo,
all’uso delle relative applicazioni e ai livelli di servizio offerti.
Inoltre predispongono i propri servizi per supportare il protocollo
IPv6.

La connettività Internet della PA deve essere finalizzata a:

-  garantire accesso alla rete Internet a **tutti i dipendenti della
   PA,** indipendentemente dal ruolo o dai compiti assegnati, e senza
   limiti di tempo o orari. Internet oggi deve essere considerato a
   tutti gli effetti uno strumento di lavoro indispensabile ed efficace
   per svolgere ogni tipo di attività: dal trovare numeri di telefono,
   all’identificare persone e relazioni tra queste persone, riferimenti
   di un concorso o normativi, documentazione tecnica, strumenti di
   produttività (traduzioni, orari nel mondo, ecc.), servizi di
   emergenza, o notizie di ogni tipo.

-  garantire accesso non solo agli strumenti ed alle applicazioni
   utilizzati dalla PA, ma -previa analisi delle necessità organizzative
   in relazione agli obiettivi da raggiungere- a **tutti i contenuti e
   gli strumenti che Internet mette a disposizione**, inclusi strumenti
   per la condivisione di file e contenuti, social network, nonché siti
   come forum, chat o altri strumenti di comunicazione.

PA che fanno uso di firewall o altre tipologie di filtri applicativi
devono quindi configurarli per consentire accesso ad internet a tutti i
dipendenti, e limitare il filtraggio esclusivamente a siti e contenuti
direttamente pericolosi (malware, virus, *phishing*), illegali, o
chiaramente non appropriati per un ambito lavorativo. Siti di
condivisione file, social network, chat o altro, non dovrebbero quindi
essere filtrati di principio, per quello che sono, ma solo ed
esclusivamente in funzione della tipologia di contenuti normalmente
scambiati.

Nel caso la PA abbia chiare e documentate esigenze di sicurezza
superiori alla norma (materiale riservato, servizi critici e sicurezza
nazionale) è raccomandato l’utilizzo di filtri stringenti che blocchino
l’utilizzo di strumenti di comune utilizzo **solo ed esclusivamente** a
quei dipendenti e quei sistemi che hanno accesso a questo tipo di
informazioni, ed a fronte di forti politiche di sicurezza che
istruiscano i dipendenti su come individuare e trattare informazioni
riservate, sui pericoli del *phishing*, l'utilizzo di chiavette USB,
ecc. ed a fronte della configurazione di strumenti di logging e auditing
per mantenere la rete sicura.

Le linee di azione nel capitolo 8, dedicato alla sicurezza, si
occuperanno di fornire linee guida chiare e dettagliate.

Scenario attuale 
~~~~~~~~~~~~~~~~~

La disponibilità di connettività nelle Pubbliche amministrazioni è molto
diversificata. In genere le Pubbliche amministrazioni – specie quelle
locali – hanno una situazione mediamente sottodimensionata, che non
risponde ai criteri definiti dal Sistema pubblico di connettività (SPC).

Obiettivi strategici
~~~~~~~~~~~~~~~~~~~~

-  Incrementare la connettività alla rete Internet da parte della
   Pubblica amministrazione in raccordo con il Piano nazionale banda
   ultra larga e con la strategia di razionalizzazione delle risorse ICT
   della PA oggetto del capitolo precedente.

-  Razionalizzare le spese per la connettività (dati/voce) attraverso
   l’utilizzo delle gare SPC.

-  Uniformare e aumentare la diffusione della connettività wireless nei
   luoghi pubblici e negli uffici della Pubblica amministrazione
   accessibili al pubblico, anche al fine di favorire l’accesso ai
   servizi da parte dei cittadini attraverso l’uso di reti *wi-fi*
   pubbliche.

Linee di azione
~~~~~~~~~~~~~~~

In funzione del piano di razionalizzazione delle risorse ICT della PA
sono da segnalare due distinti percorsi, in raccordo con il Piano
nazionale banda ultra larga:

-  per quanto attiene alle strutture periferiche, ovvero tutte le PA che
   non costituiranno un Polo strategico nazionale, la connettività verrà
   garantita dalle disponibilità del Contratto quadro Consip
   SPC-Connettività (SPC-Conn) [22]_;

-  per i Poli strategici nazionali, alla luce dei potenziali requisiti
   di banda e di caratteristiche trasmissive non sempre riscontrabili
   nella disponibilità dei Contratti quadro SPC, i diversi livelli di
   connettività saranno oggetto di apposita gara.

Entro il 2017 le Pubbliche amministrazioni adeguano la propria capacità
di connessione per garantire il completo dispiegamento dei servizi e
delle piattaforme strategici, adottando alternativamente:

-  soluzioni di connettività basate sull’adesione ai Contratti quadro
   SPC, salvo i casi in cui le esigenze di banda e le caratteristiche
   trasmissive richieste non trovino potenziale soddisfacimento in tali
   ambiti contrattuali;

-  i servizi resi disponibili, in base al principio della sussidiarietà,
   nel proprio territorio di riferimento dalla Regione o da altro ente
   pubblico locale che abbia già realizzato strutture di connessione
   territoriali conformi ai requisiti dettati da AgID e interconnesse
   con la rete SPC.

In ogni caso, nella scelta dei servizi di connettività, le PA devono
privilegiare le forniture in cui il servizio di trasporto sia basato su
*dual-stack* (IPv4 e IPv6).

+---------------+---------------------------------------------------------------------------------------------------------------------------------------------------------------------------------------------------------------------------------------------------------------------+
| Oggetto       | Pubblicazione e adeguamento alle Linee guida per la realizzazione di reti *wi-fi* pubbliche                                                                                                                                                                         |
+---------------+---------------------------------------------------------------------------------------------------------------------------------------------------------------------------------------------------------------------------------------------------------------------+
| Tempi         | da gennaio 2018                                                                                                                                                                                                                                                     |
+---------------+---------------------------------------------------------------------------------------------------------------------------------------------------------------------------------------------------------------------------------------------------------------------+
| Attori        | AgID, tutte le PA che gestiscono reti *wi-fi* pubbliche                                                                                                                                                                                                             |
+---------------+---------------------------------------------------------------------------------------------------------------------------------------------------------------------------------------------------------------------------------------------------------------------+
| Descrizione   | AgID pubblicherà le linee guida per l’utilizzo delle *wi-fi* che le Pubbliche amministrazioni rendono accessibili ai cittadini negli uffici e nei luoghi pubblici, redatte anche sulla base delle maggiori esperienze di *wi-fi* pubblico già in essere nella PA.   |
|               |                                                                                                                                                                                                                                                                     |
|               | Le amministrazioni definiscono e realizzano il Piano di adeguamento alle linee guida emanate da AgID per le *wi-fi* che favoriscono l’accesso alla rete Internet da uffici pubblici e luoghi pubblici.                                                              |
+---------------+---------------------------------------------------------------------------------------------------------------------------------------------------------------------------------------------------------------------------------------------------------------------+
| Risultato     | Linee guida per la realizzazione di reti *wi-fi* pubbliche (*data di rilascio: dicembre 2017*)                                                                                                                                                                      |
|               | Adeguamento alle Linee guida (*da gennaio 2018*)                                                                                                                                                                                                                    |
+---------------+---------------------------------------------------------------------------------------------------------------------------------------------------------------------------------------------------------------------------------------------------------------------+

+---------------+---------------------------------------------------------------------------------------------------------------------------------------------------------------------------------------------------------------+
| Oggetto       | Supporto all’utilizzo del Contratto quadro SPC Connettività                                                                                                                                                   |
+---------------+---------------------------------------------------------------------------------------------------------------------------------------------------------------------------------------------------------------+
| Tempi         | Servizio di supporto continuo da settembre 2017                                                                                                                                                               |
+---------------+---------------------------------------------------------------------------------------------------------------------------------------------------------------------------------------------------------------+
| Attori        | AgID – Consip                                                                                                                                                                                                 |
+---------------+---------------------------------------------------------------------------------------------------------------------------------------------------------------------------------------------------------------+
| Descrizione   | AgID, con il contributo di Consip, fornirà indicazioni operative per potenziare l’utilizzo di tale canale di approvvigionamento, in base alle caratteristiche dei fabbisogni delle diverse amministrazioni.   |
+---------------+---------------------------------------------------------------------------------------------------------------------------------------------------------------------------------------------------------------+
| Risultato     | ---                                                                                                                                                                                                           |
+---------------+---------------------------------------------------------------------------------------------------------------------------------------------------------------------------------------------------------------+


.. rubric:: Note

.. [9]
   Legge 17 dicembre 2012, n. 221 conversione, con modificazioni, del
   decreto-legge 18 ottobre 2012, n. 179, recante ulteriori misure
   urgenti per la crescita del Paese (G.U. n. 294 del 18 dicembre 2012,
   s.o. n. 208)
   `http://www.gazzettaufficiale.it/atto/serie\_generale/caricaDettaglioAtto/originario?atto.dataPubblicazioneGazzetta=2012-12-18&atto.codiceRedazionale=12A13277 <http://www.gazzettaufficiale.it/atto/serie_generale/caricaDettaglioAtto/originario?atto.dataPubblicazioneGazzetta=2012-12-18&atto.codiceRedazionale=12A13277>`__

.. [10]
   `http://www.agid.gov.it/agenda-digitale/infrastrutture-architetture/razionalizzazione-del-patrimonio-ict-pa/censimento-data <http://www.agid.gov.it/agenda-digitale/infrastrutture-architetture/razionalizzazione-del-patrimonio-ict-pa/censimento-data>`__

.. [11]
   Il 20% delle infrastrutture considerate non avevano meccanismi di
   *disaster recovery* o *business continuity*, il 12% delle
   infrastrutture delle PAC e il 50% delle infrastrutture delle PAL
   considerate avevano controlli degli accessi considerati non
   sufficienti, il 94% dei *data center* per le PAC e l’84% per le PAL
   risultavano realizzati e utilizzati da un’unica amministrazione, con
   duplicazione di costi e risorse.

.. [12]
   Per maggiori dettagli si rimanda all’Allegato 3 – Quadro sinottico
   della spesa ICT nelle Pubbliche amministrazioni centrali.

.. [13]
   Cfr. Allegato 2 - Strumenti e risorse per l'attuazione del Piano.

.. [14]
   SPC *CLOUD* lotto 1 - cfr. Allegato 2.

.. [15]
   `https://www.cloudspc.it/CDT.html <https://www.cloudspc.it/CDT.html>`__

.. [16]
   `http://www.agid.gov.it/notizie/2016/06/24/spesa-ict-2016-indicazioni-lacquisto-beni-servizi-pa <http://www.agid.gov.it/notizie/2016/06/24/spesa-ict-2016-indicazioni-lacquisto-beni-servizi-pa>`__

.. [17]
   I processi saranno specificati come risultato della linea di azione
   “Indicazioni sulla strategia di razionalizzazione dei data center da
   inserire nei Piani Triennali delle PA 2017-2019”.

.. [18]
   `http://www.gazzettaufficiale.it/atto/serie\_generale/caricaArticolo?art.progressivo=0&art.idArticolo=33&art.versione=1&art.codiceRedazionale=12A13277&art.dataPubblicazioneGazzetta=2012-12-18&art.idGruppo=10&art.idSottoArticolo1=10&art.idSottoArticolo=7&art.flagTipoArticolo=0#art <http://www.gazzettaufficiale.it/atto/serie_generale/caricaArticolo?art.progressivo=0&art.idArticolo=33&art.versione=1&art.codiceRedazionale=12A13277&art.dataPubblicazioneGazzetta=2012-12-18&art.idGruppo=10&art.idSottoArticolo1=10&art.idSottoArticolo=7&art.flagTipoArticolo=0#art>`__

.. [19]
   Per approfondimenti sugli appalti pre commerciali si veda l’Allegato
   2 - Strumenti e risorse per l’attuazione del Piano

.. [20]
   Linea di azione “Definizione delle specifiche tecniche per la
   realizzazione di un sistema di *Cloud* Brokering-” e “Azioni
   funzionali alla razionalizzazione dei data center della PA”.

.. [21]
   L’adeguamento normativo dovrebbe prevedere sia l'utilizzo delle
   società in house sia indicazioni per limitare/bloccare accordi
   bilaterali tra amministrazioni per l'intermediazione dei servizi.

.. [22]
   Cfr. Allegato 2 - Strumenti e risorse per l'attuazione del Piano.
