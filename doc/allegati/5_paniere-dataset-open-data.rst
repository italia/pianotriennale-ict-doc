Allegato 5: Paniere dataset open data
=====================================

1. Premessa
-----------

L’allegato rappresenta i risultati dell'attività di monitoraggio dell'indicatore
“Disponibilità di banche dati pubbliche in formato aperto”, inserito nell’Accordo
di Partenariato (AP) 2014-2020 Europa-Italia, e definito come “Numero di banche
dati pubbliche disponibili in formato aperto in percentuale sulle banche dati pubbliche
di un paniere selezionato” (cosiddetto indicatore 2RIS). Il monitoraggio dell'indicatore,
condotto da AgID, è il frutto di una riflessione metodologica svolta in collaborazione con Istat,
sotto il coordinamento del NUVAP-DPCoe della Presidenza del Consiglio dei Ministri.
La nota metodologica completa (rapporto di monitoraggio) è pubblicata sul portale tematico dati.gov.it.

I dati inclusi nell’allegato sono utilizzati sia per il monitoraggio nazionale, come previsto
dal Codice dell’Amministrazione Digitale (art. 52), sia per il monitoraggio dello stato di
implementazione della Direttiva sul Riuso dell’Informazione del Settore Pubblico (detta anche Direttiva PSI 2.0).

L’allegato presenta un paniere di dataset suddivisi in due componenti: componente nazionale e componente regionale. 
La componente nazionale è composta da una lista di 62 dataset suddivisi per varie tematiche,
così come definite dalla classificazione dei temi dei dati del profilo di metadatazione italiano DCAT-AP_IT
(colonna categoria DCAT-AP_IT). I dataset sono stati scelti sulla base di alcuni criteri indicati attraverso
il codice della prima colonna dei fogli di calcolo. Per ciascun dataset è stato monitorato il livello di
apertura secondo i principi dell’open data e secondo il modello per i dati descritto nelle linee guida AgID per
la valorizzazione del patrimonio informativo pubblico (modello a cinque stelle).
La componente regionale del paniere è composta da una lista di 48 dataset anch’essi suddivisi per varie
tematiche come definite nel profilo nazionale di metadatazione DCAT-AP_IT e per i quali si è monitorato,
anche in questo caso, il livello di apertura come prima descritto (attribuendo valori che vanno da 1 a 5).

2. Paniere dinamico di dataset su base nazionale e regionale
------------------------------------------------------------

Il dataset è disponibile per il download all'indirizzo `https://www.dati.gov.it/sites/default/files/PANIERE-dataset_2017-finale.ods
<https://www.dati.gov.it/sites/default/files/PANIERE-dataset_2017-finale.ods>`__.
