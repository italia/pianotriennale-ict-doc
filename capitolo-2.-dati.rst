**CAPITOLO 2. Dati**
====================

La valorizzazione del patrimonio informativo pubblico è un obiettivo
strategico per la Pubblica Amministrazione per affrontare efficacemente
le nuove sfide dell’economia basata sui dati (*data economy*),
supportare gli obiettivi definiti dalla `Strategia europea in materia di
dati <https://ec.europa.eu/info/strategy/priorities-2019-2024/europe-fit-digital-age/european-data-strategy_it>`__,
garantire la creazione di servizi digitali a valore aggiunto per
cittadini, imprese e, in generale, tutti i portatori di interesse e
fornire ai *policy maker* strumenti *data-driven* da utilizzare nei
processi decisionali e/o produttivi.

A tal fine, è necessario definire una *data governance* coerente con la
Strategia europea e con quanto previsto dalla Direttiva europea
sull’apertura dei dati e il riutilizzo dell’informazione del settore
pubblico.

Sarà inoltre necessario abilitare attraverso la data governance le
azioni volte al raggiungimento degli obiettivi definiti attraverso gli
strumenti e le piattaforme previsti dal Piano Nazionale di Ripresa e
Resilienza.

In particolare, la fornitura dei dataset preferenzialmente attraverso
API (interfacce per programmi applicativi), le quali, anche ai sensi dei
punti 31 e 32 delle premesse della DIRETTIVA (UE) 2019/1024: rispettino
le Linee guida sull'Interoperabilità (ModI), siano documentate
attraverso i metadati (ontologie e vocabolari controllati) presenti nel
Catalogo Nazionale Dati per l’interoperabilità semantica e siano
registrate sul catalogo API della PDND (Piattaforma Digitale Nazionale
Dati).

Il soggetto che assicura la fornitura dei dataset lo pubblica nel
catalogo API di PDND con licenza aperta ai sensi dell'art. 50, comma 1
del Codice dell'Amministrazione Digitale. In alternativa, dà motivazione
delle ragioni che determinano la non apertura e utilizza la PDND anche
per gestire l'identificazione e la gestione dei livelli di
autorizzazione dei soggetti abilitati. In questi casi, lo stesso
soggetto, a partire dallo specifico dataset, lo pubblica nel catalogo
PDND anche con licenza aperta, tramite API separate, in una o più
versioni aggregate, parzializzate, anonimizzate.

In linea con i principi enunciati e in continuità con le azioni avviate
con i Piani precedenti, il presente Piano triennale mira ad assicurare
maggiore efficacia all’attività amministrativa in tutti i processi che
coinvolgono l’utilizzo dei dati, sia con riferimento alla condivisione
dei dati tra pubbliche amministrazioni per finalità istituzionali, sia
con riferimento al riutilizzo dei dati, per finalità commerciali e non,
secondo il paradigma degli *open data*.

Un *asset* fondamentale tra i dati gestiti dalle pubbliche
amministrazioni è rappresentato dalle banche dati di interesse nazionale
(art. 60 del CAD) per le quali rimane forte l’esigenza di favorirne
l'accesso e la fruibilità.

Ove applicabile, per l'attuazione delle linee di azione definite di
seguito, le PA di piccole dimensioni, come i comuni al di sotto di 5.000
abitanti, possono sfruttare meccanismi di sussidiarietà (ad esempio
attraverso le Regioni e province autonome, le città metropolitane e le
province) per implementare l’azione.

.. toctree::
  :maxdepth: 3
  :caption: Indice dei contenuti

  capitolo-2.-dati/contesto-normativo-e-strategico-1.rst
  capitolo-2.-dati/obiettivi-e-risultati-attesi-1.rst
  capitolo-2.-dati/cosa-devono-fare-agid-e-dipartimento-per-la-trasformazione-digitale.rst
  capitolo-2.-dati/cosa-devono-fare-le-pa-1.rst
