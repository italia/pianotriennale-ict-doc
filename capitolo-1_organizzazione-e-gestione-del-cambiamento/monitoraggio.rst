Monitoraggio 
=============

Scenario
--------

Il Codice dell'Amministrazione Digitale, all'art.14-bis lettera c), ha
attribuito ad AGID il compito di realizzare il monitoraggio delle
attività e la verifica dei risultati delle amministrazioni, in termini
sia di coerenza con il Piano triennale e sia di costi/benefici dei
sistemi informativi delle singole PA.

Allo stesso tempo, tali azioni di monitoraggio e verifica hanno
l'obiettivo di supportare l'attuazione fisica, finanziaria e procedurale
del Piano triennale nel suo complesso.

Il monitoraggio della trasformazione digitale del Paese si articola su
più livelli:

1. la misurazione dei risultati attesi (RA) e delle linee di azione (LA)
   conseguiti dal sistema PA per ciascuna componente tecnologica e non
   tecnologica del Piano triennale;

2. il monitoraggio dell'andamento della spesa e degli investimenti ICT,
   misurati attraverso la una rilevazione periodica della spesa ICT.

Queste attività vengono condotte in coerenza con gli indicatori del
Programma europeo `Decennio
Digitale <https://commission.europa.eu/strategy-and-policy/priorities-2019-2024/europe-fit-digital-age/europes-digital-decade-digital-targets-2030_it>`__,
che prevede un sistema di monitoraggio strutturato, trasparente e
condiviso, basato sull'indice di digitalizzazione dell'economia e della
società (DESI), e integrato con nuovi indicatori, per misurare i
progressi compiuti verso ciascuno degli obiettivi per il 2030.

Per individuare la proposta di nuovi indicatori e nuove metodologie di
valorizzazione maggiormente attinenti con le caratteristiche della
digitalizzazione italiana, è in fase di costituzione un gruppo di lavoro
AGID-ISTAT-DTD. Il gruppo di lavoro avrà anche l'obiettivo di delineare
sistema di valutazione dei servizi digitali pubblici che sia coerente
con il quadro di riferimento europeo e con i principi
dell'*eGovernment benchmark.*

Nell'edizione 2022-2024 del Piano triennale è stato inoltre avviato il
percorso di allineamento dei risultati attesi con i target degli
`interventi PNRR in materia di
digitalizzazione <https://www.italiadomani.gov.it/content/sogei-ng/it/it/il-piano/missioni-pnrr/digitalizzazione-e-innovazione.html>`__
M1C1.

A partire dagli esiti delle attività indicate, AGID avvierà il processo
di definizione di indice di digitalizzazione della PA italiana che
permetta di ottenere una visione del livello di maturità digitale degli
enti pubblici e di introdurre le azioni correttive necessarie al
raggiungimento degli obiettivi previsti dalle strategie nazionali ed
europee

**Osservatorio sulla Digitalizzazione nel Territorio Italiano**

A fronte degli ingenti investimenti previsti dal Piano nazionale di
ripresa e resilienza (PNRR) per la digitalizzazione della Pubblica
Amministrazione, il Dipartimento per la trasformazione digitale della
Presidenza del Consiglio dei Ministri ha avviato la costituzione di un
Osservatorio sulla trasformazione digitale nel territorio italiano: una
raccolta sistematica di dati sulle risorse previste per la
digitalizzazione della PA, sui progetti finanziati e sulle
amministrazioni coinvolte in questo processo, anche attraverso
l'integrazione con altre banche dati pertinenti. L'intento è di
accompagnare alle scelte di *policy* un'attività di monitoraggio e di
misurazione degli impatti, fornendo elementi oggettivi di valutazione
delle politiche pubbliche, che possano contribuire a orientare le
iniziative future in materia di semplificazione e digitalizzazione dei
processi. A tale scopo è prevista la realizzazione di una serie di
prodotti di analisi, tra cui indicatori originali e questionari di
monitoraggio che contribuiranno alla stesura di un report
sull'avanzamento della digitalizzazione nel Paese. L'Osservatorio si
pone quindi come strumento di analisi istituzionale che ha il potenziale
di diventare un *asset* strategico per il monitoraggio del Piano
triennale per l'informatica nella Pubblica Amministrazione.

Le attività dell'Osservatorio prevedono un importante lavoro sul
territorio, attraverso attività di informazione e coinvolgimento degli
enti. In aggiunta gli accordi firmati tra il Dipartimento e le
principali rappresentanze istituzionali territoriali prevedono, tra le
diverse linee di attività, anche la raccolta sistematica di dati al fine
di migliorare le politiche e meglio pianificare futuri interventi. Si
tratta di raccolte da sistematizzare nel tempo di carattere quantitativo
e qualitativo. Al netto di quelli in corso di definizione, si citano i
primi accordi firmati, nello specifico con la Conferenza delle Regioni e
delle Province Autonome, con l'Associazione Nazionale Comuni Italiani
(ANCI) e con l'Unione Province Italiane (UPI). Per gli scopi
dell'Osservatorio, ai fini del monitoraggio del Piano triennale e per le
caratteristiche stesse del PNRR, particolare attenzione è stata posta
sui Comuni. È previsto infatti l'utilizzo di informazioni primarie
fornite direttamente dai Comuni e dalle città metropolitane attraverso
lo svolgimento di cicli di raccolta dati.

Contesto normativo e strategico 
--------------------------------

Riferimenti normativi italiani:

-  `Decreto legislativo 7 marzo 2005, n. 82 "Codice dell'amministrazione
   digitale" (in breve CAD) art. 14-bis lettera
   c) <https://www.normattiva.it/uri-res/N2Ls?urn:nir:stato:decreto.legislativo:2005-03-07;82>`__

Riferimenti normativi europei:

-  `Ministerial Declaration on eGovernment - Tallinn declaration - 6
   ottobre
   2017 <https://ec.europa.eu/newsroom/dae/redirection/document/47559>`__

-  `Regolamento (UE) 2018/1724 del 2 ottobre 2018 che istituisce uno
   sportello digitale unico per l'accesso a informazioni, procedure e
   servizi di assistenza e di risoluzione dei problemi e che modifica il
   regolamento (UE)
   1024/2012 <https://eur-lex.europa.eu/legal-content/IT/TXT/?uri=CELEX%3A32018R1724>`__

-  `Berlin Declaration on Digital Society and Value-based Digital
   Government - 8 dicembre
   2020 <https://ec.europa.eu/newsroom/dae/document.cfm?doc_id=75984>`__

-  `Comunicazione della Commissione al Parlamento Europeo, al Consiglio,
   al Comitato economico e sociale europeo e al comitato delle regioni
   Bussola per il digitale 2030: il modello europeo per il decennio
   digitale <https://eur-lex.europa.eu/legal-content/IT/ALL/?uri=CELEX%3A52021DC0118>`__

-  `Decisione (UE) 2022/2481 del Parlamento europeo e del Consiglio del
   14 dicembre 2022 che istituisce il programma strategico per il
   decennio digitale
   2030 <https://eur-lex.europa.eu/legal-content/IT/TXT/?uri=CELEX%3A32022D2481>`__

-  `Decisione di esecuzione (ue) della Commissione Europea del 30 giugno
   2023 che definisce gli indicatori chiave di prestazione per misurare
   i progressi compiuti verso il conseguimento degli obiettivi digitali
   di cui all'articolo 4, paragrafo 1, della decisione (UE) 2022/2481
   del Parlamento europeo e del
   Consiglio <https://eur-lex.europa.eu/legal-content/IT/TXT/?uri=uriserv%3AOJ.L_.2023.168.01.0048.01.ITA>`__

Obiettivo 1.3 - Monitorare e analizzare lo stato di digitalizzazione del paese 
-------------------------------------------------------------------------------

RA1.3.1 - Definizione di un indice di digitalizzazione della PA italiana
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024** - Misurazione della *baseline* degli indicatori
   dell'indice di digitalizzazione della PA su un primo campione
   rappresentativo di Amministrazioni

-  **Target 2025** - Almeno 1.000 amministrazioni alimentano l'indice di
   digitalizzazione

-  **Target 2026** - Almeno 3.000 amministrazione alimentano l'indice di
   digitalizzazione

RA1.3.2 - Acquisizione ed elaborazione di informazioni analitiche da Enti locali
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024** - Raccolta dati tramite *survey*, coinvolgendo
   attivamente gli Enti locali per ottenere un quadro iniziale dello
   stato di digitalizzazione

-  **Target 2025** - Secondo ciclo di raccolta dati tramite *survey*,
   permettendo un confronto con i dati raccolti nell'anno precedente e
   identificando eventuali *trend*

-  **Target 2026** - Consolidamento i dati raccolti nei due anni
   precedenti per ottenere una visione approfondita e affidabile dello
   stato di digitalizzazione, fornendo basi solide per le decisioni
   future

RA1.3.3 - Aumento delle tipologie e delle fonti dati integrate all'interno dell'Osservatorio
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024** - Integrazione di 5 nuove fonti dati
   nell'Osservatorio, laddove possibile attraverso l'accesso diretto a
   registri, database e documenti ufficiali *machine-readable,*
   ampliando la varietà e la profondità delle informazioni disponibili

-  **Target 2025** - Ulteriori 5 fonti dati, continuando a diversificare
   le fonti integrate per ottenere una visione più completa e
   dettagliata della digitalizzazione delle pubbliche amministrazioni
   locali

-  **Target 2026** - Integrazione di altre 5 fonti dati
   nell'Osservatorio, garantendo una copertura informativa sempre più
   esaustiva e approfondita

Linee di azione Istituzionali
~~~~~~~~~~~~~~~~~~~~~~~~~~~~~

RA1.3.1
^^^^^^^

-  **Marzo 2024** - Definizione dei valori *target* delle tabelle di
   marcia nazionali strategiche per il Decennio Digitale - (Dipartimento
   per la Trasformazione Digitale) - CAP1.20

-  **Marzo 2024** - Costituzione del Gruppo di lavoro tra AGID, ISTAT e
   DTD per la proposta di nuove metodologie di valorizzazione degli
   indicatori del Digital Decade maggiormente attinenti con le
   caratteristiche della digitalizzazione italiana - (AGID, ISTAT,
   Dipartimento per la Trasformazione Digitale) - CAP1.21

-  **Giugno 2024** - Definizione di *KPI (Key Performance Indicator)*
   che facciano parte dell'indice di digitalizzazione e definizione del
   campione - (AGID) - CAP1.22

-  **Dicembre 2024** - Raccolta dati dal campione per alimentazione
   indice di digitalizzazione del campione e presentazione dei risultati
   - (AGID) - CAP1.23

-  **Giugno 2025** - Aggiornamento *KPI* dell'indice di digitalizzazione
   - (AGID) - CAP1.24

-  **Dicembre 2025** - Raccolta dati dal campione per alimentazione
   indice di digitalizzazione del campione e presentazione dei risultati
   - (AGID) - CAP1.25

-  **Giugno 2026** - Aggiornamento *KPI* dell'indice di digitalizzazione
   -(AGID) - CAP1.26

-  **Dicembre 2026** - Raccolta dati dal campione per alimentazione
   indice di digitalizzazione del campione e presentazione dei risultati
   - (AGID) - CAP1.27

RA1.3.2 e RA1.3.3
^^^^^^^^^^^^^^^^^

-  **Giugno 2024** - Avvio della prima fase di raccolta e verifica dei
   dati da integrare nell'Osservatorio, garantendo l'accuratezza e la
   completezza delle informazioni - (Dipartimento per la Trasformazione
   Digitale) - CAP1.28

-  **Dicembre 2024** - Pubblicazione del primo report sullo stato della
   digitalizzazione, comunicando i risultati e le tendenze emerse dalla
   fase iniziale di monitoraggio - (Dipartimento per la Trasformazione
   Digitale) - CAP1.29

-  **Marzo 2025** - Avvio della seconda fase di raccolta e verifica dei
   dati, adottando eventuali miglioramenti identificati nella fase
   precedente - (Dipartimento per la Trasformazione Digitale) - CAP1.30

-  **Dicembre 2025** - Pubblicazione del secondo report sullo stato
   della digitalizzazione, fornendo un'analisi più approfondita e
   identificando le aree di miglioramento - (Dipartimento per la
   Trasformazione Digitale) - CAP1.31

Linee di azione per le PA
~~~~~~~~~~~~~~~~~~~~~~~~~

RA1.3.1
^^^^^^^

-  **Febbraio 2025** - Le PA che fanno parte del campione alimentano
   l'indice di digitalizzazione secondo la metodologia definita dal
   Gruppo di lavoro - CAP1.PA.10

RA1.3.2 e RA1.3.3
^^^^^^^^^^^^^^^^^

-  **Settembre 2024** - Gli Enti locali partecipano alla prima fase
   della raccolta dati, garantendo l'accuratezza e la completezza delle
   informazioni - CAP1.PA.11

-  **Settembre 2025** - Gli Enti locali partecipano alla seconda fase
   della raccolta dati, garantendo l'accuratezza e la completezza delle
   informazioni - CAP1.PA.12
