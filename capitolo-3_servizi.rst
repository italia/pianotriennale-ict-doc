Capitolo 3 - Servizi
====================

Negli ultimi anni, la digitalizzazione è diventata una forza trainante
per l'innovazione nei servizi pubblici, con gli enti locali al centro di
questo cambiamento.

L'adozione di tecnologie digitali è essenziale per migliorare
l'efficienza, aumentare la trasparenza e garantire la qualità dei
servizi offerti ai cittadini. In questo processo di trasformazione è
indispensabile anche definire un *framework* di riferimento per guidare
ed uniformare le scelte tecnologiche. In particolare, l'architettura a
microservizi può esser considerata come una soluzione agile e scalabile,
che permette di standardizzare i processi digitali e di facilitare anche
il processo di *change management* nelle organizzazioni governative
locali.

Per garantire la possibilità a tutti gli Enti di poter cogliere questa
enorme opportunità, anche a coloro che si trovano in condizioni di
carenze di *know-how* e risorse, il presente Piano propone e promuove
un'evoluzione del modello di interoperabilità passando dalla sola
condivisione dei dati a quella della condivisione dei servizi.

I vantaggi dell'utilizzo di un'architettura basata su micro-servizi
sono:

-  Flessibilità e scalabilità

-  Agilità nello sviluppo

-  Integrazione semplificata

-  Resilienza e affidabilità

La transizione verso un'architettura a microservizi richiede la
consapevolezza che non sia necessario solo un intervento tecnologico ma
che richiede soprattutto un controllo per la gestione del cambiamento
che, come abbiamo visto nel cap. 1 coinvolge diverse fasi chiave, quali
la formazione continua, il coinvolgimento attivo degli *stakeholder*, il
monitoraggio dell'impatto del cambiamento e naturalmente anche una
comunicazione efficace.

Per gli enti locali che potrebbero non avere un *know-how* interno
sufficiente, l'architettura a microservizi offre l'opportunità di
sfruttare le soluzioni e i servizi già sviluppati da altri enti. Questo
approccio non solo consente di colmare il *gap* informativo interno, ma
fornisce anche un vantaggio significativo in termini di risparmio di
tempo e ottimizzazione delle risorse.

L'architettura a microservizi, attraverso la condivisione di processi e
lo sviluppo *once only* riduce la duplicazione degli sforzi e dei costi.
La condivisione di *e-service* vede nella Piattaforma Digitale Nazionale
Dati Interoperabilità (PDND) il *layer* focale per la condivisione di
dati e processi.

La sostenibilità e la crescita collaborativa nell'ambito
dell'architettura a microservizi non si limita al singolo ente locale.
In molte situazioni, possono entrare in gioco altre istituzioni a
supporto, come Regioni, Unioni o Enti capofila (*HUB* tecnologici), che
possono agire svolgendo un ruolo fondamentale nello sviluppo fornendo
soluzioni tecnologiche e/o amministrative, per facilitare l'integrazione
e l'implementazione del processo di innovazione. Questo approccio
consente agli enti più piccoli di beneficiare delle risorse condivise e
delle soluzioni già implementate, accelerando così il processo di
digitalizzazione.

Il coinvolgimento attivo delle istituzioni aggregate come facilitatori
tecnologici è essenziale per garantire una transizione armoniosa verso
l'architettura a microservizi. Guardando al futuro, la sinergia tra enti
locali, Regioni e altre istituzioni aggregate pone le basi per un
ecosistema digitale coeso, capace di affrontare sfide complesse e di
offrire servizi pubblici sempre più efficienti. La collaborazione
istituzionale diventa così un elemento fondamentale per plasmare un
futuro digitale condiviso e orientato all'innovazione.

.. toctree::
  :maxdepth: 2
  :caption: Indice dei contenuti

  capitolo-3_servizi/e-service-in-interoperabilità-tramite-pdnd.rst
  capitolo-3_servizi/progettazione-dei-servizi-accessibilità-e-design.rst
  capitolo-3_servizi/formazione-gestione-e-conservazione-dei-documenti-informatici.rst
  capitolo-3_servizi/single-digital-gateway.rst
  capitolo-3_servizi/strumenti-per-lattuazione-del-piano.rst
  capitolo-3_servizi/risorse-e-fonti-di-finanziamento.rst
