**CAPITOLO 5. Interoperabilità**
================================

L’interoperabilità permette la collaborazione e l'interazione telematica
tra pubbliche amministrazioni, cittadini e imprese, favorendo
l’attuazione del principio *once only* e recependo le indicazioni
dell'\ `European Interoperability
Framework <https://joinup.ec.europa.eu/collection/nifo-national-interoperability-framework-observatory/european-interoperability-framework-detail>`__.

La Linea Guida sul Modello di Interoperabilità per la PA (di seguito
Linea Guida) individua gli standard e le loro modalità di utilizzo per
l’implementazione delle API favorendo:

-  l’aumento dell'interoperabilità tra PA e tra queste e
   cittadini/imprese;

-  la qualità e la sicurezza delle soluzioni realizzate;

-  la de-duplicazione e la co-creazione delle API.

La Linea Guida individua le tecnologie SOAP e REST da utilizzare per
l’implementazione delle API e, per esse, le modalità di loro utilizzo
attraverso l’individuazione di *pattern* e profili utilizzati dalle PA.

La Linea Guida è periodicamente aggiornata assicurando il confronto
continuo con:

-  le PA, per determinare le esigenze operative delle stesse;

-  i Paesi Membri dell’Unione Europea e gli organismi di
   standardizzazione, per agevolare la realizzazione di servizi digitali
   transfrontalieri.

Al fine di favorire la conoscenza e l’utilizzo del patrimonio
informativo detenuto dalle pubbliche amministrazioni e dai gestori di
servizi pubblici, nonché la condivisione dei dati che hanno diritto ad
accedervi, la Piattaforma Digitale Nazionale Dati rende possibile
l’interoperabilità dei sistemi informativi mediante l'accreditamento,
l'identificazione e la gestione dei livelli di autorizzazione dei
soggetti abilitati ad operare sulla stessa, nonché la raccolta e
conservazione delle informazioni relative agli accessi e alle
transazioni effettuate suo tramite.

Le PA nell’attuazione della Linea Guida devono esporre i propri servizi
tramite API conformi e registrarle sul catalogo delle API (di seguito
Catalogo) reso disponibile dalla Piattaforma Digitale Nazionale Dati, la
componente unica e centralizzata realizzata per favorire la ricerca e
l’utilizzo delle API. Una PA può delegare la gestione delle API
all’interno del Catalogo ad un’altra Amministrazione, denominata Ente
Capofila, relativamente a specifici contesti territoriali e/o ambiti
tematici.

Questo capitolo si concentra sul livello di interoperabilità tecnica e
si coordina con gli altri sui restanti livelli: `giuridico,
organizzativo e
semantico <https://joinup.ec.europa.eu/collection/nifo-national-interoperability-framework-observatory/3-interoperability-layers>`__.
Per l’interoperabilità semantica si consideri il capitolo “2. Dati” e
per le tematiche di sicurezza il capitolo "6. Sicurezza informatica".

Allo scopo di sviluppare servizi integrati e centrati sulle esigenze di
cittadini ed imprese, il Dipartimento per la Trasformazione Digitale
supporta le PA nell’adozione del Modello di Interoperabilità per la PA
direttamente e indirettamente pianificando e coordinando iniziative di
condivisione e accompagnamento per le pubbliche amministrazioni, anche
attraverso protocolli d'intesa ed accordi per:

-  la costituzione di tavoli e gruppi di lavoro;

-  l’avvio di progettualità congiunte;

-  la capitalizzazione delle soluzioni realizzate dalla PA in *open
   source* ecc.

Si tratta di iniziative di raccordo operativo per abilitare
l’interoperabilità tra le PA e per supportare:

1. la reingegnerizzazione dei processi e la digitalizzazione di
   procedure analogiche, la progettazione di nuovi sistemi e servizi;

2. il processo di diffusione e adozione delle piattaforme abilitanti di
   livello nazionale, nonché la razionalizzazione delle piattaforme
   esistenti;

3. la definizione delle specifiche tecniche di interoperabilità
   individuate per specifici domini di interoperabilità.

.. toctree::
  :maxdepth: 3
  :caption: Indice dei contenuti

  capitolo-5.-interoperabilità/contesto-normativo-e-strategico-4.rst
  capitolo-5.-interoperabilità/obiettivi-e-risultati-attesi-4.rst
  capitolo-5.-interoperabilità/cosa-devono-fare-agid-e-dipartimento-per-la-trasformazione-digitale-1.rst
  capitolo-5.-interoperabilità/cosa-devono-fare-le-pa-4.rst
