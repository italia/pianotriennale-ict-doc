**CAPITOLO 6. Sicurezza informatica**
=====================================

Il Piano Nazionale di Ripresa e Resilienza (PNNR), l'istituzione della
nuova Agenzia per la Cybersicurezza nazionale e il decreto attuativo del
perimetro di sicurezza nazionale cibernetica pongono la *cybersecurity*
a fondamento della digitalizzazione della Pubblica Amministrazione e del
Sistema Italia.

In tale contesto sono necessarie infrastrutture tecnologiche e
piattaforme in grado di offrire ai cittadini e alle imprese servizi
digitali efficaci, sicuri e resilienti.

Si evidenzia che la minaccia cibernetica cresce continuamente in
quantità e qualità, determinata anche dall’evoluzione delle tecniche di
ingegneria sociale volte a ingannare gli utenti finali dei servizi
digitali sia interni alla PA che fruitori dall’esterno.

Inoltre, si assistite ad un incremento notevole degli attacchi alle
*supply chain*, ovvero alla catena dei fornitori di beni e servizi
nell’indotto della PA. È necessario quindi per tutte le PA un cambio di
approccio in cui la *cybersecurity* non deve essere vista come un costo
o un mero adempimento normativo ma come un’opportunità per la crescita e
la trasformazione digitale sia della Pubblica Amministrazione che
dell'intero Paese.

Punti focali di questo capitolo sono le tematiche relative al *Cyber
Security Awareness*, in quanto da tale consapevolezza possono derivare
le azioni organizzative necessarie a mitigare il rischio connesso alle
potenziali minacce informatiche e alle evoluzioni degli attacchi
informatici. 

Considerando quindi che il punto di accesso ai servizi digitali è
rappresentato dai portali istituzionali delle pubbliche amministrazioni,
al fine di realizzare un livello omogeneo di sicurezza, il capitolo
traccia alcune azioni concrete in tale ambito. 

Infine, la sicurezza informatica rappresenta un elemento trasversale a
tutto il Piano triennale, attraverso l’emanazione di linee guida e guide
tecniche.

.. toctree::
  :maxdepth: 3
  :caption: Indice dei contenuti

  capitolo-6.-sicurezza-informatica/contesto-normativo-e-strategico-5.rst
  capitolo-6.-sicurezza-informatica/obiettivi-e-risultati-attesi-5.rst
  capitolo-6.-sicurezza-informatica/cosa-deve-fare-agid.rst
  capitolo-6.-sicurezza-informatica/cosa-devono-fare-le-pa-5.rst
