Strumenti per la generazione e la diffusione di servizi digitali
================================================================

Il cittadino e le imprese accedono attraverso interfacce digitali ai servizi
online, interoperabili e decentralizzati, messi a disposizione dalla PA. Una
crescente facilità nell’accesso alla fruizione dei servizi e un incremento
dell’efficienza dei processi sottostanti, devono condurre il cittadino a
preferire il canale online rispetto a quello esclusivamente analogico.

La tecnologia digitale sta gradualmente trasformando i processi organizzativi
delle PA e, conseguentemente, le modalità di erogazione dei loro servizi online.
Questa trasformazione richiede un forte supporto governativo centrale e un
adeguato coinvolgimento di una comunità attiva, costituita da sviluppatori e
progettisti per lo scambio di informazioni e il miglioramento dei processi che
portano all’erogazione dei servizi digitali della Pubblica Amministrazione.

La revisione dei processi di progettazione, sviluppo ed erogazione dei servizi
digitali della PA è il risultato di un processo che coinvolge il *design* e la
reingegnerizzazione dei servizi incentrati sui bisogni del cittadino.

Il Piano intende supportare lo sviluppo di servizi digitali pubblici con diverse
strategie. In particolare, attraverso la diffusione delle piattaforme, la
produzione di linee guida e kit di sviluppo. La creazione di una comunità
(*community*) di sviluppatori, progettisti e gestori di servizi digitali
favorisce lo scambio di informazioni, e la partecipazione allo sviluppo della
Pubblica Amministrazione.

A questo scopo, la conoscenza di strumenti operativi, quali ad esempio le Linee
guida di design dei siti web e i `principi di gestione dei progetti
<https://docs.italia.it/italia/designers-italia/design-linee-guida-docs/it/stabile/doc/service-design/gestione-dei-progetti.html>`__,
deve diffondersi sempre più tra le amministrazioni centrali e locali, producendo
a medio termine un sensibile cambiamento culturale, al fine di promuovere e
realizzare concreti progressi in ambito di innovazione digitale.

È importante sottolineare che la normativa italiana, e in particolare il Codice
dell’amministrazione digitale, ribadisce la centralità dei diritti del cittadino
nella fruizione dei servizi digitali della PA. `L’articolo 54
<https://docs.italia.it/italia/piano-triennale-ict/codice-amministrazione-digitale-docs/it/v2017-12-13/_rst/capo5_sezione1_art54.html>`__,
infatti, indica chiaramente alle PA la necessità di realizzare siti web che
rispettino i principi di accessibilità, elevata usabilità e reperibilità,
completezza di informazione, elevata interoperabilità, avendo cura di utilizzare
un linguaggio chiaro, organizzato in una struttura informativa di facile
consultazione.

Un ulteriore elemento normativo a favore della centralità e del coinvolgimento
dell’utente è stato emanato dal Parlamento e dal Consiglio Europeo, con la
`Direttiva n. 2102 del 2016
<https://eur-lex.europa.eu/legal-content/IT/TXT/?uri=CELEX%3A32016L2102>`__, che
impone a tutti gli Stati membri di rendere omogenei e coerenti a livello
comunitario i requisiti tecnici di accessibilità dei siti web e delle
applicazioni *mobile* degli enti pubblici.

Sempre a livello europeo, il Regolamento (UE) 2018/1724 istituisce lo sportello
digitale unico per cittadini e imprese (*Single Digital Gateway*), indicando
parametri obbligatori di qualità che i siti web delle PA degli Stati membri
dovranno rispettare a partire dal 2020.

In questo contesto, nel corso dell’ultimo anno AGID, insieme al Team per la
trasformazione digitale, ha realizzato numerose azioni atte a semplificare lo
sviluppo e l’utilizzo dei servizi digitali prodotti dalle pubbliche
amministrazioni, sia attraverso la diffusione delle piattaforme, sia attraverso
la predisposizione di `linee guida e kit <https://designers.italia.it/>`__ di
sviluppo a uso delle amministrazioni stesse.

In particolare, all’interno della *community* `Developers Italia
<https://developers.italia.it/>`__ sono stati messi a disposizione degli utenti
anche la documentazione e il supporto tecnologico per l’utilizzo delle risorse
API. Developers Italia è nato infatti con l’obiettivo di fornire ambienti di
validazione, buone pratiche di progettazione, pacchetti di sviluppo già pronti
per i principali linguaggi e *framework*, al fine di incentivare la
collaborazione, il riuso e l’evoluzione continua.

Designers Italia
----------------

Scenario
~~~~~~~~

Il progetto `Designers Italia <https://designers.italia.it/>`__ costituisce
l’evoluzione delle Linee guida dei siti web della PA, redatte e pubblicate nel
novembre del 2015 da AGID, con l’intento iniziale di rendere più coerenti e
armonizzate tra loro le interfacce dei siti web della PA. Designers Italia -
nato dalla collaborazione tra Team per la trasformazione digitale e AGID - mira
alla diffusione di pratiche di progettazione all’interno della PA, favorendo la
creazione di una comunità di esperti che possa contribuire alla crescita e alla
costante evoluzione delle linee guida e al *design* dei servizi della Pubblica
Amministrazione. I servizi digitali vengono quindi modellati sulla base delle
esigenze degli utenti, secondo i principi dello *human centered design*.

Designers Italia è strutturato in:

- `linee guida <https://designers.italia.it/guide/>`__ per orientare la
  progettazione dei servizi pubblici digitali. Nel primo semestre 2019 le linee
  guida saranno consolidate sotto forma di regole tecniche secondo la procedura
  prevista all’articolo 71 del CAD;

- `kit <https://designers.italia.it/kit/>`__, risorse e strumenti operativi che
  possano supportare l’effettiva progettazione;

- `blog <https://designers.italia.it/blog/>`__, in cui vengono raccolte
  esperienze e progetti pilota (*case history*) relativi all’applicazione dei
  kit e delle linee guida;

- `ambienti di collaborazione <https://designers.italia.it/come-partecipo/>`__
  per semplificare i flussi di lavoro nei team di progettazione e promuovere il
  *design* collaborativo.

In particolare, sono oggetto di costante aggiornamento, da parte del Team per la
trasformazione digitale e AGID, guide, strumenti e kit di sviluppo *front end*.

Obiettivi
~~~~~~~~~

- Migliorare l’usabilità e la qualità dei servizi erogati online dalla PA;

- incrementare l’accesso ai servizi da parte del cittadino;

- incrementare l’adozione delle Linee guida di design da parte delle PA;

- monitorare l’applicazione delle Linee guida.

Linee di azione
~~~~~~~~~~~~~~~


.. _la61:

LA61 - Adeguamento alle Linee guida di design dei siti e servizi web delle PA
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

**Tempi**
  In corso

**Attori**
  Pubbliche amministrazioni centrali, regionali e locali

**Descrizione**
  Le PA centrali indicate nella `Determinazione AGID n.36/2018
  <https://www.agid.gov.it/sites/default/files/repository_files/36_-_dt_dg_n._36_-_12_feb_2018_-_riorganizzazione_dominio_gov_22.12.2017_003_1_4.pdf>`__
  e non ancora aderenti alle Linee guida di design, nonché le PA regionali e
  locali, comunicano ad AGID la data entro cui termineranno i lavori di
  adeguamento.

**Risultati**
  Le PA comunicano ad AGID le date entro cui saranno rilasciati siti e servizi
  digitali conformi alle Linee guida di design (ottobre 2019).

**Aree di intervento**
  Nel breve periodo, impatto sulle PA.


.. _la62:

LA62 - Linee guida di design dei siti della PA nei capitolati di gara
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

**Tempi**
  Da giugno 2019

**Attori**
  PA

**Descrizione**
  Le pubbliche amministrazioni e i relativi fornitori seguono i processi
  metodologici e implementativi indicati dalle Linee guida di design e su
  Designers Italia.

**Risultati**
  Nei capitolati di gara relativi alla realizzazione di siti e servizi online,
  le PA indicano gli strumenti e le metodologie progettuali descritte nelle
  linee guida di design (da dicembre 2019).

**Aree di intervento**
  Nel breve periodo, impatto sulle PA e sulle imprese ICT.


.. _la63:

LA63 - Rilascio di un kit per il design e lo sviluppo dei siti dei comuni e delle scuole
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

**Tempi**
  Da aprile 2019

**Attori**
  Team per la trasformazione digitale, MIUR, scuole, Comuni

**Descrizione**
  Il kit di design mette a disposizione uno standard per i siti web dei comuni e
  delle scuole basato sulle Linee guida di design. I due modelli, costruiti con
  *pattern* testati e verificati con gli utenti, intendono rendere più efficace
  l’interazione con il sito. A partire da aprile 2019, tutti i Comuni e le
  scuole potranno utilizzare lo *starter kit* disponibile. Una prima
  sperimentazione pilota sarà supportata da Team per la trasformazione digitale
  con un numero limitato di Comuni e scuole per verificare e consolidare il
  modello in vista di una sua adozione su scala più ampia.

**Risultati**
  Modello standard di servizio ed esperienza utente attivo nei Comuni e nelle
  scuole che prendono parte alla sperimentazione pilota (da agosto 2019).

**Aree di intervento**
  Nel breve periodo, impatto su Comuni, scuole e cittadini.


.. _la64:

LA64 - Pubblicazione delle linee guida di design contenenti regole, standard e guide tecniche, secondo l’articolo 71 del CAD
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

**Tempi**
  Luglio 2019

**Attori**
  AGID

**Descrizione**
  Ai sensi degli articoli 14-bis e 71 del CAD, AGID emana, sotto forma di regole
  tecniche, le Linee guida di design dei siti e dei servizi web della PA.

**Risultati**
  Pubblicazione, su apposita sezione del sito web AGID, delle Linee guida di
  design dei siti e dei servizi web della PA secondo quanto previsto dall’art 71
  del CAD.

  Le linee guida contengono regole tecniche e definizione degli aspetti di
  dettaglio, in apposito allegato tecnico costituente parte integrante delle
  linee guida stesse (luglio 2019).

**Aree di intervento**
  Nel breve periodo, impatto su PA e fornitori.

Accessibilità
-------------

Scenario
~~~~~~~~

All’interno del processo di design dei servizi digitali definito attraverso le
Linee guida di Designers Italia, l’accessibilità si pone come tema trasversale,
interessando l’ambito complessivo della qualità e dell’usabilità dei siti web.
Già la legge 4/2004 e i successivi decreti applicativi (in particolare il DM 5
luglio 2005, allegato A) prevedono che le PA non possano sottoscrivere contratti
di acquisto di soluzioni *web-based* se non è previsto il rispetto dei requisiti
di accessibilità (aderenza allo standard internazionale ISO 40500:2012, ovvero
alle WCAG 2.0). È necessario cioè considerare l’accessibilità dal momento della
progettazione, ideazione e realizzazione dei siti web, delle applicazioni e dei
documenti, nell’ottica dell’*Universal Design*.

Con la Direttiva europea 2016/2102 sull’accessibilità dei siti web e delle
applicazioni mobili, recepita con `Decreto legislativo n.106 del 2018
<http://www.gazzettaufficiale.it/eli/id/2018/09/11/18G00133/sg>`__, si prospetta
una rapida evoluzione dell’attuale scenario, con l’estensione dell’applicabilità
dei requisiti tecnici e degli adempimenti da parte delle PA. La Direttiva ha
effetto sui siti web delle PA già a partire dal 2018 e definisce nuovi
adempimenti sia per AGID sia per le singole amministrazioni pubbliche in tema
di:

- accessibilità dei siti web e delle applicazioni mobile degli enti pubblici;

- segnalazione delle problematiche di accessibilità (*feedback*);

- metodologia di monitoraggio;

- dichiarazioni di accessibilità.

Per questo motivo AGID sta sperimentando uno strumento di validazione automatica
dei requisiti di accessibilità all’interno del progetto europeo “WADcher - *Web
Accessibility Directive Decision Support Environment*” che mira a dare pieno
supporto all’attuazione della Direttiva europea relativa all’accessibilità dei
siti web e delle applicazioni mobili degli enti pubblici. Inoltre redigerà nel
2019 le Linee guida di allineamento alla Direttiva europea che recepiscono gli
atti esecutivi e la norma tecnica armonizzata (EN 301549 edizione 2018).

Obiettivi
~~~~~~~~~

- Adeguare i siti web della PA agli adempimenti previsti dalla Direttiva europea
  2016/2102.

Linee di azione
~~~~~~~~~~~~~~~


.. _la65:

LA65 - Pubblicazione obiettivi di accessibilità
^^^^^^^^^^^^^^^^^^^^^^^^^^^^^^^^^^^^^^^^^^^^^^^

**Tempi**
  Entro marzo 2019

**Attori**
  PA

**Descrizione**
  Le PA effettuano annualmente una ricognizione interna circa gli interventi e
  le soluzioni da porre in essere per migliorare l’accessibilità dei siti e dei
  servizi online erogati (ad es. i corsi di aggiornamento sull’accessibilità,
  inclusi quelli relativi alle modalità di creazione, gestione e aggiornamento
  di contenuti accessibili dei siti web e delle applicazioni mobili oppure
  l’eliminazione dei documenti in formato immagine), inserendo anche la
  previsione temporale per la realizzazione di tali interventi e lo comunicano
  negli obiettivi di accessibilità.

**Risultati**
  Le PA pubblicano sul sito web istituzionale gli `obiettivi annuali di
  accessibilità
  <https://www.agid.gov.it/it/Circolare-n1-2016-Agenzia-Italia-Digitale>`__
  nella sezione “Amministrazione trasparente – Altri contenuti – Accessibilità e
  Catalogo di dati, metadati e banche dati” (entro il 31 marzo di ogni anno).

**Aree di intervento**
  Nel breve periodo, impatto sulle PA.


.. _la66:

LA66 - Attuazione Direttiva europea 2016/2102 sull’accessibilità dei siti web
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

**Tempi**
  In corso

**Attori**
  PA

**Descrizione**
  I siti web pubblicati dopo il mese di settembre 2018 dovranno essere aderenti
  agli adempimenti previsti dalla Direttiva europea recepita col D.Lgs.
  106/2018.

**Risultati**
  Le PA pubblicano sul loro sito istituzionale la dichiarazione di
  accessibilità dal 23 settembre 2019.

  Entrata in piena applicazione per i siti web pubblicati dal 23 settembre
  2018, a decorrere dal 23 settembre 2019.

  Entrata in piena applicazione per i siti web pubblicati prima del 23 settembre
  2018, a decorrere dal 23 settembre 2020.

  Entrata in piena applicazione per le applicazioni mobili, a decorrere dal 23
  giugno 2021.

**Aree di intervento**
  Nel breve periodo, impatto su PA e cittadini.

Usabilità
---------

Scenario
~~~~~~~~

Come ampiamente dettagliato su Designers Italia, la progettazione dei servizi
digitali deve rispondere a elevati criteri di usabilità, per consentire alle PA
di:

- evitare la produzione di servizi inadeguati;

- incentivare i cittadini ad accedere ai servizi digitali, rispetto al
  tradizionale sportello.

Le Linee guida di design sviluppate all’interno di Designers Italia forniscono
alle PA un `protocollo per la realizzazione di test di usabilità
<https://design-italia.readthedocs.io/it/stable/doc/user-research/usabilita.html#protocollo-eglu-lg-per-la-realizzazione-di-test-di-usabilita>`__,
realizzato da un Gruppo di lavoro per l’Usabilità (GLU) coordinato dal
Dipartimento della Funzione Pubblica, con l’obiettivo di:

- coinvolgere direttamente le PA nella valutazione dei propri siti e servizi
  online;

- sensibilizzare maggiormente gli operatori pubblici sul tema dell’usabilità;

- mantenere molto bassi, o nulli, i costi per l’effettuazione dei test.

Obiettivi
~~~~~~~~~

- Favorire lo svolgimento di test di usabilità nelle PA, anche grazie
  all’adozione del protocollo per la realizzazione di test di usabilità;

- monitorare i miglioramenti apportati al sito in seguito alle criticità
  rilevate tramite i test.

Linee di azione
~~~~~~~~~~~~~~~


.. _la67:

LA67 - Utilizzo del protocollo eGLU per i test usabilità dei siti web delle PA centrali
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

**Tempi**
  Da gennaio 2019

**Attori**
  PA centrali

**Descrizione**
  Le pubbliche amministrazioni centrali, elencate nella `Determinazione AGID
  n.36/2018
  <https://www.agid.gov.it/sites/default/files/repository_files/36_-_dt_dg_n._36_-_12_feb_2018_-_riorganizzazione_dominio_gov_22.12.2017_003_1_4.pdf>`__,
  effettuano dei test di usabilità sui propri siti istituzionali utilizzando il
  “`Protocollo eGLU LG per la realizzazione di test di usabilità
  <https://docs.italia.it/italia/designers-italia/design-linee-guida-docs/it/stabile/doc/user-research/usabilita.html#protocollo-eglu-lg-per-la-realizzazione-di-test-di-usabilita>`__”
  e i relativi `kit di usabilità
  <https://designers.italia.it/kit/usability-test/>`__ messi a disposizione su
  Designers.italia.it.

**Risultati**
  Le PA inviano ad AGID il report finale del test di usabilità (giugno 2019) e
  alcuni dei risultati più rilevanti vengono pubblicati sul sito
  Designers.Italia.it.

  AGID e il Dipartimento di Funzione Pubblica organizzano un incontro annuale
  con le PA per presentare e discutere i risultati (da dicembre 2019, con
  cadenza annuale).

**Aree di intervento**
  Nel breve periodo, impatto sulle PA.

Riuso delle soluzioni e dei componenti software della PA con licenza aperta (*open source*)
-------------------------------------------------------------------------------------------

Scenario
~~~~~~~~

Il CAD ha previsto che le amministrazioni proprietarie di software lo mettano a
disposizione di altre amministrazioni interessate attraverso l’utilizzo delle
licenze aperte.

Questo indirizzo ha introdotto un nuovo concetto di riuso che AGID sta
sviluppando, collegando:

- l’utilizzo delle soluzioni e dei componenti software di proprietà della PA;

- la scelta delle licenze aperte;

- la condivisione (comunità) della gestione del software tra PA attraverso la
  piattaforma Developers Italia.

Sono ad oggi in fase di ideazione forme di sensibilizzazione e di diffusione
della nuova impostazione anche con la creazione di centri di competenza che
possano fornire supporto alle PA.

Obiettivi
~~~~~~~~~

- Favorire la diffusione del paradigma *open source*, attraverso la condivisione
  delle soluzioni aperte di cui sono titolari le PA;

- promuovere la composizione di comunità tra le PA per la realizzazione,
  gestione e diffusione di *software open source*;

- sviluppare modelli di *business* intorno all’utilizzo di soluzioni e
  componenti software open source di proprietà delle PA;

- ottimizzare costi e tempi di gestione del software utilizzato dalle PA.

Linee di azione
~~~~~~~~~~~~~~~


.. _la68:

LA68 - Nuovi strumenti per il riuso delle soluzioni delle PA
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

**Tempi**
  Da gennaio 2019

**Attori**
  AGID, Team per la trasformazione digitale, PA

**Descrizione**
  Verranno definiti e realizzati strumenti operativi per fornire alle PA
  indicazioni puntuali per realizzare la condivisione dei software aperti.

**Risultati**
  Linee guida in attuazione degli articoli 68 e 69 del CAD, contenenti:

  - modello per la scelta del tipo di licenza (giugno 2019);

  - indicazioni per la gestione della *maintainance* compresa l’individuazione
    della modalità di condivisione della spesa (giugno 2019);

  - individuazione degli strumenti per diffondere e rendere disponibile il
    *software open source* di proprietà delle PA - nuovo catalogo del riuso
    presso Developers Italia (giugno 2019).

**Aree di intervento**
  Nel breve periodo, impatto su PA.

Docs Italia: documenti pubblici digitali
----------------------------------------

Scenario
~~~~~~~~

`Docs Italia <http://docs.italia.it/>`__ è una piattaforma, a disposizione di
tutte le pubbliche amministrazioni, realizzata dal Team per la trasformazione
digitale in collaborazione con AGID per la pubblicazione e la consultazione di
documenti pubblici. Come previsto dall’articolo 18 del CAD, Docs Italia consente
inoltre la pubblicazione e consultazione di documenti relativi ai progetti
tecnologici di attuazione dell’Agenda digitale.

Tutte le pubbliche amministrazioni possono pubblicare i loro documenti su Docs
Italia `seguendo le istruzioni riportate nella guida
<https://docs.italia.it/italia/docs-italia/docs-italia-guide/>`__.

Le principali caratteristiche della piattaforma Docs Italia sono:

- un *front end responsive* e accessibile basato sul `toolkit di Designers
  Italia <https://italia.github.io/bootstrap-italia/>`__;

- un *back end* derivato da software *open source* che supporta una
  strutturazione gerarchica dei contenuti;

- un’integrazione con `Forum Italia <https://forum.italia.it/>`__ per offrire la
  possibilità di commentare i documenti e supportare in modo efficace i processi
  di consultazione pubblica;

A supporto delle amministrazioni, nel corso del 2019 saranno realizzati appositi
webinar e azioni specifiche di formazione alla scrittura di documenti di
progetto e documentazione tecnica (*technical writing*).

Obiettivi
~~~~~~~~~

- Favorire la pubblicazione di documenti della PA, accessibili e usabili;

- favorire la consultazione pubblica e il confronto tra i portatori di interesse
  in relazione ai provvedimenti connessi all’attuazione dell’Agenda digitale;

- raccogliere suggerimenti e proposte emendative in maniera trasparente,
  qualificata ed efficace.

Linee di azione
~~~~~~~~~~~~~~~


.. _la69:

LA69 - Evoluzione della piattaforma Docs Italia
^^^^^^^^^^^^^^^^^^^^^^^^^^^^^^^^^^^^^^^^^^^^^^^

**Tempi**
  Giugno 2019

**Attori**
  Team per la Trasformazione Digitale, AGID

**Descrizione**
  La piattaforma Docs Italia è oggetto di un continuo processo di evoluzione che
  comprenderà, tra l’altro, la creazione di un nuovo *front end responsive* e
  accessibile, un convertitore di documenti, un efficace motore di ricerca e la
  possibilità di commentare i documenti per rendere più efficace i processi di
  consultazione.

**Risultati**
  Pubblicazione progressiva di un nucleo sempre più ampio di tipologie di
  documenti.

**Aree di intervento**
  Nel breve periodo, impatto su PA e cittadini.


.. _la70:

LA70 - Sperimentazione dell’adozione di Docs Italia per documentare progetti pubblici legati all’Agenda digitale
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

**Tempi**
  Dicembre 2019

**Attori**
  PA, AGID e Team per la Trasformazione Digitale

**Descrizione**
  Realizzazione di un progetto pilota che prevede l’identificazione di un nucleo
  ristretto di amministrazioni e progetti (documenti descrittivi, documenti
  tecnici) che verranno documentati esclusivamente attraverso Docs Italia.

**Risultati**
  I documenti delle pubbliche amministrazioni identificati nel progetto pilota
  sono ospitati sulla piattaforma Docs Italia (da giugno 2019).

**Aree di intervento**
  Nel breve periodo, impatto su PA e cittadini.

Web Analytics Italia
--------------------

Scenario
~~~~~~~~

I siti web degli enti pubblici sono ormai il principale vettore che conduce i
cittadini verso le informazioni e i servizi digitali erogati dalle pubbliche
amministrazioni.

Per questa ragione è fondamentale aumentare la capacità delle amministrazioni di
tracciare, analizzare e comprendere il comportamento dei cittadini quando
visitano i siti della PA, con lo scopo di raggiungere un’esperienza di fruizione
dei servizi digitali che sia il più possibile efficace.

La creazione dell’infrastruttura nazionale, denominata “Web Analytics Italia”,
ha l’obiettivo di fornire alle PA un punto di raccolta centrale e standardizzato
dei dati analitici sull’uso dei siti e dei servizi digitali degli enti pubblici.
Ha inoltre la finalità di affiancare - in quanto piattaforma di raccolta dati e
analisi della *digital experience* del cittadino - le `Linee guida di design e
in particolare la sezione di web analytics
<https://docs.italia.it/italia/designers-italia/design-linee-guida-docs/it/stabile/doc/user-research/web-analytics.html>`__
pubblicate su Designers Italia.

Obiettivi
~~~~~~~~~

Le pubbliche amministrazioni pilota:

- utilizzano la piattaforma pubblica e gratuita di monitoraggio resa disponibile
  da AGID;

- effettuano un’analisi del comportamento dei cittadini su uno o più siti web o
  servizi digitali di propria competenza;

- individuano proposte risolutive delle criticità evidenziate dal monitoraggio.

Linee di azione
~~~~~~~~~~~~~~~


.. _la71:

LA71 - Avvio del processo di onboarding alla piattaforma “Web Analytics Italia”
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

**Tempi**
  Da ottobre 2019

**Attori**
  PA coinvolte, AGID

**Descrizione**
  A seguito di una sperimentazione pilota, le amministrazioni effettuano
  l’*onboarding* alla piattaforma “Web Analytics Italia” per l’utilizzo in
  autonomia della piattaforma.

**Risultati**
  Le amministrazioni coinvolte da AGID partecipano al progetto pilota ed
  effettuano l’analisi dei siti web o servizi digitali di propria competenza (da
  ottobre 2019).

  AGID apre la piattaforma a tutte le amministrazioni interessate (dicembre
  2019).

**Aree di intervento**
  Nel breve periodo impatto sulle PA. Nel medio e lungo periodo impatto sui
  soggetti istituzionali coinvolti, imprese, professionisti e cittadini.

“IO”: l'app per l’accesso ai servizi digitali della Pubblica Amministrazione
----------------------------------------------------------------------------

Scenario
~~~~~~~~

“IO” è un’app che rende possibile una fruizione efficace dei servizi pubblici
digitali, sia delle PA centrali che locali, permettendo ai cittadini di ricevere
comunicazioni dalle PA ed effettuare pagamenti relativamente a servizi pubblici
anche dal proprio *smartphone*.

L’app IO si basa sullo sviluppo della piattaforma indicata `dall’articolo 64 bis
<https://docs.italia.it/italia/piano-triennale-ict/codice-amministrazione-digitale-docs/it/v2017-12-13/_rst/capo5_sezione3_art64-bis.html>`__ del
CAD in cui si parla di punto centrale di accesso ai servizi della Pubblica
Amministrazione.

Il progetto IO è basato sul *design system* di `Designers Italia
<https://designers.italia.it/>`__, sulle Linee guida per l’*open source* di
`Developers Italia <https://developers.italia.it/>`__, sulle Linee guida del
Modello di interoperabilità. Il progetto IO rappresenta uno strumento per far
percepire ai cittadini il potenziale di semplificazione consentito dalle
piattaforme abilitanti pagoPA, SPID, ANPR, con cui avrà una forte integrazione.

Obiettivi
~~~~~~~~~

- Rendere più efficiente la comunicazione cittadino-PA;

- semplificare la fruizione dei servizi digitali delle PA centrali e locali;

- incrementare il numero di pagamenti telematici effettuati dai cittadini;

- aumentare la conoscenza che i cittadini hanno dei servizi pubblici digitali ed
  il loro utilizzo.

Linee di azione
~~~~~~~~~~~~~~~


.. _la72:

LA72 - Progettazione e sviluppo dell’app e della piattaforma
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

**Tempi**
  Da gennaio 2019

**Attori**
  Team per la trasformazione digitale

**Descrizione**
  Implementazione dell’app (*backend-frontend*). IO è un’applicazione progettata
  per soddisfare i bisogni del cittadino, fornendo un luogo digitale di accesso
  all’esperienza di cittadinanza digitale. L’applicazione e i suoi componenti
  sviluppati come *open source*, il *backlog* delle attività e il codice saranno
  accessibili liberamente.

**Risultati**
  Test della prima *closed-beta* dell’app che implementa le funzionalità di
  notifica, pagamento, gestione del *wallet* pagoPA (settembre 2019).

**Aree di intervento**
  Nel breve periodo, impatto su PA e cittadini.


.. _la73:

LA73 - Onboarding delle PA sulla piattaforma IO
^^^^^^^^^^^^^^^^^^^^^^^^^^^^^^^^^^^^^^^^^^^^^^^

**Tempi**
  Gennaio 2020

**Attori**
  Team per la trasformazione digitale, PA coinvolte

**Descrizione**
  Gli enti erogatori dei servizi si qualificano presso i sistemi di IO e
  iniziano a veicolare i propri servizi anche tramite le API messe a
  disposizione.

**Risultati**
  Le PA coinvolte veicolano almeno 50 servizi centrali e locali (settembre
  2020).

**Aree di intervento**
  Nel breve periodo, impatto su PA e cittadini.

La riorganizzazione del dominio “.gov.it”
-----------------------------------------

Scenario
~~~~~~~~

Come indicato nel paragrafo 9.1, le PA centrali e locali devono adeguarsi alle
Linee guida di design dei siti web delle PA. In particolare, la `Determinazione
AGID n. 36/2018
<https://www.agid.gov.it/sites/default/files/repository_files/36_-_dt_dg_n._36_-_12_feb_2018_-_riorganizzazione_dominio_gov_22.12.2017_003_1_4.pdf>`__,
già citata nello stesso paragrafo, pone l’obbligo ai soggetti che richiedono
l’attribuzione del dominio di terzo livello (SLD) nel dominio “.gov.it” di
rispettare le norme relative alla qualità dei propri siti web in termini di
accessibilità, trasparenza, usabilità, formato standard dei siti istituzionali
secondo le indicazioni contenute nel sito di `Designers Italia
<https://designers.italia.it/>`__.

Tale determinazione, al fine di aggiornare e di ottimizzare il processo di
registrazione dei domini allineandolo alle politiche vigenti nell’Unione
Europea, prevede:

- che il dominio “gov.it” sia di esclusivo utilizzo da parte delle
  amministrazioni centrali;

- che le amministrazioni territoriali e scolastiche che attualmente lo
  utilizzano debbano abbandonarlo nei termini stabiliti dalla determina;

- che tutti i siti delle amministrazioni che lo utilizzano rispettino gli
  standard di accessibilità emanati da AGID;

- che tutte le infrastrutture ICT utilizzate per l’implementazione di tali siti
  siano conformi alle `Misure minime di sicurezza ICT
  <https://www.cert-pa.it/wp-content/uploads/2018/07/CircolareAgID_170418_n_2_2017_Mis_minime_sicurezza_ICT_PA-GU-103-050517-2.pdf>`__
  emanate da AGID.

Per le pubbliche amministrazioni centrali tenute all’iscrizione al dominio
“.gov.it” dei propri siti web, AGID ha reso disponibile una procedura online per
effettuare l’attività di registrazione e gestione del dominio “.gov.it”.

A marzo 2018, il dominio “edu.it” è stato assegnato al Ministero
dell’Istruzione, dell’Università e della Ricerca (MIUR). Al fine di supportare
la piena attuazione dell’applicazione della Determinazione n. 36/2018, AGID -
congiuntamente con il MIUR e con il CNR - ha messo in campo una serie di azioni
mirate a supportare la migrazione degli istituti scolastici al nuovo dominio
“.edu.it”. Invece, per quanto riguarda la transizione dal dominio “.gov.it” al
dominio “.it”, prevista per tutti gli enti territoriali interessati dalla
determinazione, agli stessi sarà richiesto di attenersi alle procedure descritte
nel regolamento di *naming* “Assegnazione e gestione dei nomi a dominio nel
ccTLD .it” disponibile sul sito del `Registro.it <https://www.nic.it/>`__.

Obiettivi
~~~~~~~~~

- Riorganizzare il dominio “.gov.it”, prevedendo il suo utilizzo per le sole
  amministrazioni centrali;

- accompagnare istituti scolastici ed enti territoriali nel processo di
  migrazione dal dominio “.gov.it” al dominio “.edu.it” e al dominio “.it”.

Linee di azione
~~~~~~~~~~~~~~~


.. _la74:

LA74 - Supporto alla migrazione verso il dominio .edu e il dominio .it
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

**Tempi**
  In corso

**Attori**
  MIUR, CNR, AGID, PA locali, istituzioni scolastiche

**Descrizione**
  AGID, CNR e MIUR hanno costituito un tavolo di lavoro per supportare il
  passaggio degli istituti scolastici al dominio “.edu.it”. MIUR e CNR hanno
  predisposto una `pagina informativa
  <http://www.miur.gov.it/web/guest/nuovo-dominio-edu.it>`__ di supporto. AGID
  ha pubblicato una `manifestazione d’interesse
  <https://www.agid.gov.it/sites/default/files/repository_files/manifestazioneinteresse_7set2018_uv.pdf>`__
  rivolta ai fornitori di servizi di gestione dei domini internet alle PA
  individuate dalla Determinazione n.36/2018 per la richiesta di disponibilità a
  fornire, nel periodo transitorio, i servizi necessari alla corretta migrazione
  dei domini.

  Da settembre 2018, tutte le scuole di ogni ordine e grado possono registrare
  il nome a dominio “.edu.it” attraverso il portale del CNR, `Registro.it.
  <https://www.nic.it/>`__

  Analogamente, sullo stesso portale tutti gli enti territoriali possono
  `procedere alla registrazione del dominio.it
  <https://www.nic.it/registra-tuo-it/registrare-it>`__ secondo le indicazioni
  in esso contenute.

**Risultati**
  Migrazione delle scuole al dominio “edu.it” e degli enti territoriali al
  dominio “.it” (ottobre 2019).

**Aree di intervento**
  Nel breve periodo, impatto su PA coinvolte (MIUR, scuole e enti territoriali).
