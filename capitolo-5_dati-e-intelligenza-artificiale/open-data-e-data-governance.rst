Open data e data governance
===========================

Scenario 
---------

La valorizzazione del patrimonio informativo pubblico è un obiettivo
strategico per la Pubblica Amministrazione per affrontare efficacemente
le nuove sfide dell'economia basata sui dati (*data economy*),
supportare gli obiettivi definiti dalla Strategia europea in materia di
dati, garantire la creazione di servizi digitali a valore aggiunto per
cittadini, imprese e, in generale, per tutti i portatori di interesse e
fornire ai vertici decisionali strumenti *data-driven* da utilizzare nei
processi organizzativi e/o produttivi. La ingente quantità di dati
prodotti dalla Pubblica Amministrazione, se caratterizzati da un'alta
qualità, potrà costituire, inoltre, la base per una grande varietà di
applicazioni come, per esempio, quelle riferite all'intelligenza
artificiale.

La costruzione di un'economia dei dati è l'obiettivo che l'Unione
Europea intende perseguire attraverso una serie di iniziative di
regolazione avviate ormai dal 2020. La citata Strategia europea dei dati
ha introdotto la creazione di spazi di dati (*data spaces*) comuni e
interoperabili al fine di superare le barriere legali e tecniche alla
condivisione dei dati e, di conseguenza, sfruttare l'enorme potenziale
dell'innovazione guidata dai dati.

Con l'adozione dell'atto sulla *governance* dei dati (*Data Governance
Act*), inoltre, sono stati definiti e rafforzati i meccanismi per
aumentare la disponibilità dei dati e superare gli ostacoli tecnici al
riutilizzo di alcune particolari tipologie di dati altrimenti non
disponibili.

In Italia, con il recepimento della Direttiva Europea (UE) 2019/1024
(cosiddetta Direttiva *Open Data*) sull'apertura dei dati e il
riutilizzo dell'informazione del settore pubblico, attuato con il
Decreto lgs. n. 200/2021, che ha modificato il Decreto lgs. n. 36/2006,
l'obiettivo strategico sopra delineato può essere perseguito attraverso
l'implementazione delle nuove regole tecniche definite con le Linee
guida sui dati aperti. Tale documento, adottato con la Determinazione
AGID n. 183/2023 ai sensi dell'art. 71 del CAD in applicazione dell'art.
12 del citato Decreto Lgs. N. 36/2006 e s.m.i., è finalizzato a
supportare le pubbliche amministrazioni e gli altri soggetti interessati
nel processo di apertura dei dati e, quindi, favorire l'aumento
dell'offerta di dati pubblici preziosi a fini di riutilizzo.

Tra questi tipi di dati rientrano anche quelli di elevato valore,
identificati con il Regolamento di esecuzione (UE) 2023/138 sulla base
delle sei categorie tematiche (dati geospaziali, dati relativi
all'osservazione della Terra e all'ambiente, dati meteorologici, dati
statistici, dati relativi alle imprese e alla proprietà delle imprese,
dati relativi alla mobilità) stabilite con la Direttiva *Open Data*. Con
riferimento a tale Regolamento, il 22 dicembre 2023 è stata adottata da
AGID una specifica
`Guida operativa sulle serie di dati di elevato valore <https://www.agid.gov.it/sites/default/files/repository_files/guida_operativa_hvd_-_ver._1.0.pdf>`__
come documento di orientamento per le pubbliche amministrazioni per una
più efficace implementazione delle disposizioni europee.

Per garantire la creazione di servizi digitali sempre più efficienti, i
dati scambiati reciprocamente tra gli enti erogatori di servizi dovranno
essere pienamente interoperabili, non solo da un punto di vista tecnico
ma anche semantico. In altre parole, nello sviluppo di un servizio
digitale, oltre a utilizzare applicazioni informatiche interoperabili,
per la ricezione o l'invio dei dati, si dovrà garantire l'effettiva
comprensione del significato e del formato delle informazioni scambiate,
usufruendo di riferimenti nazionali come ad esempio le ontologie, i
vocabolari controllati e gli schemi di dati presenti sul Catalogo
Nazionale per l'Interoperabilità semantica dei dati (*National Data
Catalog - NDC*).

Al fine di valutare l'impatto del processo di apertura dei dati e la
conseguente ricaduta economica e sociale, dovranno essere attivate
azioni mirate al monitoraggio del riutilizzo dei dati resi disponibili
dalle pubbliche amministrazioni. Per poter abilitare attività di
sviluppo di applicazioni innovative, inoltre, dovrà essere garantito un
adeguato livello di qualità dei dati con la disponibilità di un sistema
di misurazione e di *assessment* basato sui pertinenti standard ISO.

L'uso di una semantica comune nello scambio dei dati è garanzia di
"coerenza semantica" dei dati stessi. Inoltre, l'adozione di una
semantica unica riferita ai dati di dettaglio, come rappresentati nel
NDC, consente uno scambio di informazioni coerenti e rappresenta una
garanzia di consistenza dei dati aggregati che ogni organizzazione
pubblica come dati aperti (*Linked Open Data - LOD*).

In linea con i principi enunciati e in continuità con le azioni avviate
con i Piani precedenti e alla luce delle novità normative e tecniche
descritte, il presente Piano triennale mira ad assicurare maggiore
efficacia all'attività amministrativa in tutti i processi che
coinvolgono l'utilizzo dei dati, sia con riferimento alla condivisione
dei dati tra pubbliche amministrazioni per finalità istituzionali, sia
con riferimento al riutilizzo dei dati, anche per finalità commerciali,
secondo il paradigma dei dati aperti.

Rispetto alle precedenti edizioni del Piano triennale, alcuni obiettivi
e risultati attesi sono stati rimodulati in modo da creare una più
chiara associazione tra obiettivo/risultato atteso e soggetto
responsabile.

Ove applicabile, per l'attuazione delle linee di azione definite di
seguito, le PA di piccole dimensioni, come i comuni al di sotto di 5.000
abitanti, possono sfruttare meccanismi di sussidiarietà (ad esempio
attraverso le Regioni e Province Autonome, i Comuni capoluogo di
provincia, le Unioni dei Comuni, le Città metropolitane e le Province,
anche tramite i relativi uffici associati tra quelli esistenti).

A tal proposito, si richiamano le funzioni di raccolta ed elaborazione
dati attribuite dalla Legge n. 56 del 2014 alle Province e alle Città
metropolitane, a servizio degli enti locali del territorio.

Le "Linee guida recanti regole tecniche per l'apertura dei dati e il
riutilizzo dell'informazione del settore pubblico" (Linee guida *Open
Data*, d'ora in avanti) forniscono elementi utili di *data governance*
in relazione ad aspetti organizzativi che possano abilitare un processo
di apertura ed interoperabilità dei dati efficiente ed efficace. Anche
l'interoperabilità, garantita dalla adozione di una semantica unica,
come descritto nelle Linee guida sull'interoperabilità tecnica delle
Pubbliche Amministrazioni, deve essere tenuta in conto nella
*governance* dei dati.

Il processo di formazione e pubblicazione dei dati può seguire lo schema
proposto nelle suddette Linee guida che si compone delle seguenti fasi:

1. identificazione (ricognizione, analisi dei vincoli, priorità e
   percorso di apertura dei dati)

2. analisi (analisi della qualità, bonifica, analisi di processo)

3. arricchimento (vocabolari controllati, ontologie, *mashup e linking*
   nei *linked open data - LOD*)

4. modellazione e documentazione (schemi dei dati, modelli dati,
   conservazione e storicizzazione)

5. validazione (qualità dei dati)

6. pubblicazione (meta datazione, politiche di accesso e licenza,
   modalità di pubblicazione).

Per attuare tale processo, ferma restando l'autonomia organizzativa
delle attività di ciascuna amministrazione, è necessario definire una
chiara *data governance* anche interna con l'individuazione di ruoli e
relative responsabilità e integrare le sue fasi sia verticalmente,
rispetto ai processi interni già consolidati, che orizzontalmente
rispetto alle necessità specifiche dell'Amministrazione. Un ruolo
determinante è svolto dal RTD che, sulla base della Circolare n. 3 del
1° ottobre 2018 del Ministro per la Pubblica Amministrazione, può
costituire un apposito Gruppo di lavoro come possibile struttura per il
governo del processo di apertura dei dati, in cui, oltre ad un
responsabile, siano coinvolti i referenti tematici che gestiscono e
trattano dati nell'ambito delle singole unità organizzative. È
importante, inoltre, garantire il raccordo e la consultazione con le
altre figure coinvolte nel processo di digitalizzazione della Pubblica
Amministrazione, quali il responsabile per la conservazione documentale,
il responsabile per la prevenzione della corruzione e la trasparenza, il
responsabile della protezione dei dati, il responsabile per la
sicurezza.

L'attività di apertura e di pubblicazione dei dati, infine, può
tracciata nel Piano triennale ICT di ciascuna amministrazione anche
sulla base di una eventuale scala di priorità basata, per esempio, su un
approccio di tipo *demand-driven* che tenga conto dell'impatto economico
e sociale nonché del livello di interesse e delle necessità degli
utilizzatori.

Analogamente, anche per le attività di messa a disposizione di *asset*
semantici per garantire l'interoperabilità dei dati, si potrà prevedere
un percorso di definizione di modalità di pubblicazione di ontologie,
vocabolari controllati e schemi dati.

Contesto normativo e strategico
-------------------------------

Riferimenti normativi italiani:

-  `Decreto legislativo 30 giugno 2003, n. 196 "Codice in materia di protezione
   dei dati personali"
   <https://www.normattiva.it/uri-res/N2Ls?urn:nir:stato:decreto.legislativo:2003-06-30;196!vig=>`__
   

-  `Decreto legislativo 7 marzo 2005, n. 82 "Codice dell'amministrazione
   digitale" (in breve
   CAD) artt. 50, 50-ter., 51, 52, 59, 60 
   <http://www.normattiva.it/uri-res/N2Ls?urn:nir:stato:decreto.legislativo:2005-03-07;82!vig=>`__

-  `Decreto legislativo 24 gennaio 2006, n. 36 "Attuazione della
   direttiva (UE) 2019/1024 relativa all'apertura dei dati e al
   riutilizzo dell'informazione del settore pubblico che ha abrogato la
   direttiva
   2003/98/CE)" <https://www.normattiva.it/uri-res/N2Ls?urn:nir:stato:decreto.legislativo:2006-01-24;36!vig=>`__

-  `Decreto legislativo 27 gennaio 2010, n. 32 "Attuazione della
   direttiva 2007/2/CE, che istituisce un'infrastruttura per
   l'informazione territoriale nella Comunità europea
   (INSPIRE)" <https://www.normattiva.it/uri-res/N2Ls?urn:nir:stato:decreto.legislativo:2010-01-27;32>`__

-  `Decreto legislativo 14 marzo 2013, n. 33 "Riordino della disciplina
   riguardante il diritto di accesso civico e gli obblighi di
   pubblicità, trasparenza e diffusione di informazioni da parte delle
   pubbliche amministrazioni" (Decreto
   trasparenza) <https://www.normattiva.it/uri-res/N2Ls?urn:nir:stato:decreto.legislativo:2013-03-14;33!vig=>`__

-  `Decreto legislativo 10 agosto 2018, n. 101 "Disposizioni per
   l'adeguamento della normativa nazionale alle disposizioni del
   regolamento (UE) 2016/679 del Parlamento europeo e del Consiglio, del
   27 aprile 2016, relativo alla protezione delle persone fisiche con
   riguardo al trattamento dei dati personali, nonché alla libera
   circolazione di tali dati e che abroga la direttiva 95/46/CE"
   (regolamento generale sulla protezione dei
   dati) <https://www.normattiva.it/atto/caricaDettaglioAtto?atto.dataPubblicazioneGazzetta=2018-09-04&atto.codiceRedazionale=18G00129&tipoDettaglio=multivigenza&qId=&tabID=0.14190610653217517&title=Atto%20multivigente&bloccoAggiornamentoBreadCrumb=true>`__

-  `Decreto-legge 16 luglio 2020, n. 76, convertito con modificazioni
   dalla Legge 11 settembre 2020, n. 120 "Misure urgenti per la
   semplificazione e l'innovazione
   digitale" <https://www.normattiva.it/uri-res/N2Ls?urn:nir:stato:decreto.legge:2020-07-16;76>`__

-  `Decreto-legge 31 maggio 2021, n. 77, convertito con modificazioni
   dalla Legge 29 luglio 2021, n. 108 "Governance del Piano nazionale di
   ripresa e resilienza e prime misure di rafforzamento delle strutture
   amministrative e di accelerazione e snellimento delle
   procedure" <https://www.normattiva.it/uri-res/N2Ls?urn:nir:stato:decreto.legge:2021-05-31;77!vig=2021-06-01>`__

-  `Linee Guida AGID per i cataloghi dati
   (2017) <https://docs.italia.it/italia/daf/linee-guida-cataloghi-dati-dcat-ap-it/it/stabile/index.html>`__

-  `Linee Guida AGID per l'implementazione della specifica GeoDCAT-AP
   (2017) <https://geodati.gov.it/geoportale/images/struttura/documenti/GeoDCAT-AP_IT-v1.0.pdf>`__

-  `Linee Guida AGID recanti regole tecniche per la definizione e
   l'aggiornamento del contenuto del Repertorio Nazionale dei Dati
   Territoriali
   (2022) <https://trasparenza.agid.gov.it/archivio28_provvedimenti-amministrativi_0_123123_725_1.html>`__

-  `Linee Guida AGID recanti regole tecniche per l'attuazione del
   decreto legislativo 24 gennaio 2006, n. 36 e s.m.i. relativo
   all'apertura dei dati e al riutilizzo dell'informazione del settore
   pubblico adottate con Determinazione AGID n. 183/2023 del 3 agosto
   2023 <https://www.agid.gov.it/sites/default/files/repository_files/lg-open-data_v.1.0_1.pdf>`__

-  `Manuale RNDT - Guide operative per la compilazione dei metadati
   RNDT <https://geodati.gov.it/geoportale/manuale-rndt>`__

-  Piano Nazionale di Ripresa e Resilienza - `Investimento 1.3: "Dati e
   interoperabilità" <https://italiadomani.gov.it/it/Interventi/investimenti/dati-e-interoperabilita.html>`__

Riferimenti normativi europei:

-  `Direttiva 2007/2/CE del Parlamento europeo e del Consiglio, del 14
   marzo 2007, che istituisce un'Infrastruttura per l'informazione
   territoriale nella Comunità europea
   (Inspire) <https://eur-lex.europa.eu/legal-content/IT/ALL/?uri=celex%3A32007L0002>`__

-  `Regolamento (CE) n. 1205/2008 del 3 dicembre 2008 recante attuazione
   della direttiva 2007/2/CE del Parlamento europeo e del Consiglio per
   quanto riguarda i
   metadati <https://eur-lex.europa.eu/legal-content/IT/TXT/?uri=CELEX%3A32008R1205>`__

-  `Regolamento (CE) n. 976/2009 della Commissione, del 19 ottobre 2009,
   recante attuazione della direttiva 2007/2/CE del Parlamento europeo e
   del Consiglio per quanto riguarda i servizi di
   rete <https://eur-lex.europa.eu/legal-content/IT/ALL/?uri=CELEX%3A32009R0976>`__

-  `Regolamento (UE) 2010/1089 del 23 novembre 2010 recante attuazione
   della direttiva 2007/2/CE del Parlamento europeo e del Consiglio per
   quanto riguarda l'interoperabilità dei set di dati territoriali e dei
   servizi di dati
   territoriali <https://eur-lex.europa.eu/LexUriServ/LexUriServ.do?uri=OJ:L:2010:323:0011:0102:IT:PDF>`__

-  `Regolamento (UE) 2016/679 del 27 aprile 2016 relativo alla
   protezione delle persone fisiche con riguardo al trattamento dei dati
   personali (in breve
   GDPR) <https://eur-lex.europa.eu/legal-content/IT/TXT/?qid=1584088833794&uri=CELEX:32016R0679>`__

-  `Direttiva (UE) 2019/1024 del 20 giugno 2019 relativa all'apertura
   dei dati e al riutilizzo dell'informazione del settore
   pubblico <https://eur-lex.europa.eu/legal-content/IT/TXT/?uri=CELEX:32019L1024>`__

-  `Decisione (UE) 2019/1372 del 19 agosto 2019 recante attuazione della
   direttiva 2007/2/CE del Parlamento europeo e del Consiglio per quanto
   riguarda il monitoraggio e la
   comunicazione <https://eur-lex.europa.eu/eli/dec_impl/2019/1372/oj>`__

-  `Regolamento (UE) 2022/868 del Parlamento europeo e del Consiglio del
   30 maggio 2022 relativo alla governance europea dei dati e che
   modifica il regolamento (UE) 2018/1724 (Regolamento sulla governance
   dei
   dati) <https://eur-lex.europa.eu/legal-content/IT/TXT/?uri=CELEX:32022R0868>`__

-  `Regolamento di esecuzione (UE) 2023/138 della Commissione del 21
   dicembre 2022 che stabilisce un elenco di specifiche serie di dati di
   elevato valore e le relative modalità di pubblicazione e
   riutilizzo <https://eur-lex.europa.eu/legal-content/IT/TXT/HTML/?uri=CELEX:32023R0138>`__

-  `Comunicazione della Commissione 2014/C 240/01 del 24 luglio 2014 -
   Orientamenti sulle licenze standard raccomandate, i dataset e la
   tariffazione del riutilizzo dei
   documenti <https://eur-lex.europa.eu/legal-content/EN/TXT/?uri=CELEX:52014XC0724(01)>`__

-  `Comunicazione della Commissione al Parlamento europeo, al Consiglio,
   al Comitato economico e sociale europeo e al Comitato delle regioni
   COM (2020) del 19 febbraio 2020 - Una strategia europea per i
   dati <https://eur-lex.europa.eu/legal-content/EN/TXT/?uri=CELEX%3A52020DC0066>`__

Di seguito, con il termine amministrazione ci si riferisce ai soggetti
destinatari, individuati nel par. 1.3, delle Linee guida *Open Data*.

Obiettivo 5.1 - Favorire la condivisione e il riutilizzo dei dati tra le PA e il riutilizzo da parte di cittadini e imprese
---------------------------------------------------------------------------------------------------------------------------

RA5.1.1 - Aumento del numero di dataset aperti di tipo dinamico in coerenza con quanto previsto dalle Linee guida Open Data
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024** - Documentazione nel Catalogo nazionale dei dati
   aperti di almeno 400 *dataset* dinamici

-  **Target 2025** - Aumento di *dataset* aperti di tipo dinamico
   documentati nel Catalogo nazionale dei dati aperti per ogni
   amministrazione titolare:

   -  Se l'amministrazione ha già pubblicato un numero di *dataset* <10,
      deve arrivare a un minimo di 10 *dataset* aperti di tipo dinamico
      pubblicati e documentati nel Catalogo

   -  Se l'amministrazione ha già pubblicato un numero di *dataset* ≥ 10
      deve aumentare del 25% rispetto al 2024 il numero di *dataset*
      aperti di tipo dinamico pubblicati e documentati nel Catalogo

-  **Target 2026** - Aumento di *dataset* aperti di tipo dinamico
   pubblicati e documentati nel Catalogo nazionale dei dati aperti per
   ogni amministrazione titolare:

   -  se l'amministrazione ha già pubblicato un numero di *dataset* <20,
      deve arrivare a un minimo di 20 *dataset* aperti di tipo dinamico
      pubblicati e documentati nel Catalogo;

   -  se l'amministrazione ha già pubblicato un numero di *dataset* ≥ 20
      deve aumentare del 50%, rispetto al 2024, il numero di *dataset*
      aperti di tipo dinamico pubblicati e documentati nel Catalogo

RA5.1.2 - Aumento del numero di dataset resi disponibili attraverso i servizi di rete di cui al framework creato con la Direttiva 2007/2/EC (INSPIRE) e relativi Regolamenti attuativi, con particolare riferimento ai dati di elevato valore di cui al Regolamento di esecuzione (UE) 2023/138
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target** **2024** - Documentazione nel Repertorio nazionale dei
   dati territoriali (RNDT) e conseguente esposizione nel geoportale
   INSPIRE di almeno 2.500 dataset

-  **Target 2025** - Aumento di *dataset* territoriali documentati su
   RNDT per ogni amministrazione titolare:

   -  se l'amministrazione ha già pubblicato un numero di *dataset* <10,
      deve arrivare a un minimo di 10 *dataset* territoriali documentati
      su RNDT

   -  se l'amministrazione ha già pubblicato un numero di *dataset* ≥ 10
      deve aumentare del 15% rispetto al 2024 il numero di *dataset*
      territoriali documentati su RNDT

-  **Target 2026** - Aumento di *dataset* territoriali documentati sul
   Repertorio nazionale dei dati territoriali (RNDT) per ogni
   amministrazione titolare:

   -  se l'amministrazione ha già pubblicato un numero di *dataset* <20,
      deve arrivare a un minimo di 10 *dataset* territoriali documentati
      su RNDT

   -  se l'amministrazione ha già pubblicato un numero di *dataset* ≥ 20
      deve aumentare del 25% rispetto al 2024 il numero di *dataset*
      territoriali documentati su RNDT

Linee di azione istituzionali
~~~~~~~~~~~~~~~~~~~~~~~~~~~~~

RA5.1.1
^^^^^^^

-  **Dicembre 2024** - Aggiornamento del Catalogo nazionale dei dati
   aperti - (AGID) - CAP5.01

-  **Dicembre 2025** - Conclusione di 4 cicli di formazione e sulle
   politiche *open data* per il biennio 24-25 - (AGID) - CAP5.02

RA5.1.2
^^^^^^^

-  **Maggio 2024** - Aggiornamento della guida operativa sui dati di
   elevato valore in vista dell'applicazione del Regolamento di
   esecuzione (UE) 2023/138, previa valutazione di opportunità e
   necessità - (AGID, Amministrazioni titolari dei dati di elevato
   valore) - CAP5.03

Linee di azione per le PA 
~~~~~~~~~~~~~~~~~~~~~~~~~~

RA5.1.1
^^^^^^^

**Linee di azione vigenti**

-  Le PA adeguano i metadati relativi ai dati geografici all'ultima
   versione delle specifiche nazionali e documentano i propri *dataset*
   nel Catalogo nazionale geodati.gov.it - CAP5.PA.01

-  Le PA adeguano i metadati relativi ai dati non geografici alle
   specifiche nazionali e documentano i propri *dataset* nel Catalogo
   nazionale dati.gov.it - CAP5.PA.02

-  Le PA partecipano, in funzione delle proprie necessità, a interventi
   di formazione e sensibilizzazione sulle politiche *open data* -
   CAP5.PA.03

RA5.1.2
^^^^^^^

-  **Da giugno 2024** - Le PA attuano le indicazioni sui dati di elevato
   valore presenti nel Regolamento di esecuzione (UE) 2023/138, nelle
   Linee guida *Open Data* nonché nella specifica guida operativa -
   CAP5.PA.04

Obiettivo 5.2 - Aumentare la qualità dei dati e dei metadati
------------------------------------------------------------

RA5.2.1 - Aumento del numero di dataset con metadati di qualità conformi agli standard di riferimento europei e nazionali
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024** - Documentazione di 22.000 *dataset* e servizi nel
   catalogo geodati.gov.it e di 55.000 *dataset* nel catalogo
   dati.gov.it

-  **Target 2025** - Aumento del 15% del numero dei *dataset*
   documentati per ogni amministrazione rispetto al 2024

-  **Target 2026** - Aumento del 30% del numero dei *dataset*
   documentati per ogni amministrazione rispetto al 2024

RA5.2.2 - Aumento del numero di dataset di tipo aperto resi disponibili dalle pubbliche amministrazioni e documentati nel portale dati.gov.it
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024** - Documentazione di almeno 70.000 *dataset* nel
   catalogo dati.gov.it

-  **Target 2025** - Aumento di *dataset* di tipo aperto documentati per
   ogni amministrazione titolare:

   -  se l'amministrazione ha già pubblicato un numero di *dataset* <10,
      deve arrivare a un minimo di 10 *dataset* documentati

   -  se l'amministrazione ha pubblicato un numero di *dataset* ≥ 10
      deve aumentare del 20% rispetto al 2024 il numero di *dataset*
      documentati

-  **Target 2026** - Aumento di dataset di tipo aperto documentati per
   ogni amministrazione titolare:

   -  se l'amministrazione ha pubblicato un numero di *dataset* <20,
      deve arrivare a un minimo di 20 *dataset* documentati

   -  se l'amministrazione ha pubblicato un numero di *dataset* ≥ 20
      deve aumentare del 30% rispetto al 2024 il numero di *dataset*
      documentati

RA5.2.3 - Aumento del numero di amministrazioni non ancora presenti nel catalogo dati.gov.it che rendono disponibili dataset di tipo aperto
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024** - Tutte le PA hanno pubblicato il numero minimo di
   *dataset* riportato nelle linee d'azione per l'anno 2024

-  **Target 2025** - Tutte le PA hanno pubblicato il numero minimo di
   *dataset* riportato nelle linee d'azione per l'anno 2025

-  **Target 2026** - Tutte le PA hanno pubblicato il numero minimo di
   *dataset* riportato nelle linee d'azione per l'anno 2026

RA5.2.4 - Aumento del numero di dataset documentati sul portale dati.gov.it che rispettano la caratteristica di qualità "attualità" (o tempestività di aggiornamento) di cui allo Standard ISO/IEC 25012 
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024** - Definizione baseline

-  **Target 2025** - Almeno il 30% dei dati documentati nel portale per
   ciascuna PA

-  **Target 2026** - Almeno il 50% dei dati documentati nel portale per
   ciascuna PA

Linee di azione istituzionali
~~~~~~~~~~~~~~~~~~~~~~~~~~~~~

RA5.2.1
^^^^^^^

-  **Giugno 2024** - Aggiornamento dei profili metadati per adeguamento
   alle indicazioni del Regolamento di esecuzione (UE) sui dati di
   elevato valore, alle Linee guida sui dati aperti e alle indicazioni
   derivanti da iniziative europee di allineamento - (AGID) - CAP5.04

-  **Dicembre 2024** - Completamento del IV ciclo di formazione e
   sensibilizzazione alle PA titolari di dati aperti e/o di dati
   territoriali per le attività relative alla implementazione delle
   Linee guida sui dati aperti e il riutilizzo dell'informazione del
   settore pubblico e del Regolamento di esecuzione (UE) sui dati di
   elevato valore - (AGID) - CAP5.05

RA5.2.2
^^^^^^^

-  **Ottobre 2024** - Predisposizione di un documento che raccolga in
   modo coerente le cornici normative, il posizionamento delle
   piattaforme locali, nazionali e sovranazionali e i punti di contatto
   che riguardano i dati - (AGID, Dipartimento per la Trasformazione
   Digitale) - CAP5.06

-  **Dicembre 2024** - Conclusione primo rilevamento dei dati di elevato
   valore documentati nei cataloghi nazionali come da indicazioni sulla
   reportistica del Regolamento di esecuzione (UE) e pubblicazione
   report - (AGID) - CAP5.07

-  **Dicembre 2025** - Completamento del V ciclo di formazione e
   sensibilizzazione alle PA titolari di dati aperti e/o di dati
   territoriali per le attività relative alla implementazione delle
   Linee Guida sui dati aperti e il riutilizzo dell'informazione del
   settore pubblico e del Regolamento di esecuzione (UE) sui dati di
   elevato valore - (AGID) - CAP5.08

-  **Dicembre 2025** - Rilevamento annuale dei dati di elevato valore
   documentati nei cataloghi nazionali come da indicazioni sulla
   reportistica del Regolamento di esecuzione (UE) e pubblicazione
   report - (AGID) - CAP5.09

-  **Dicembre 2026** - Completamento del VI ciclo di formazione e
   sensibilizzazione alle PA titolari di dati aperti e/o di dati
   territoriali per le attività relative alla implementazione delle
   Linee guida sui dati aperti e il riutilizzo dell'informazione del
   settore pubblico e del Regolamento di esecuzione (UE) sui dati di
   elevato valore - (AGID) - CAP5.10

-  **Dicembre 2026** - Rilevamento annuale dei dati di elevato valore
   documentati nei cataloghi nazionali come da indicazioni sulla
   reportistica del Regolamento di esecuzione (UE) e pubblicazione
   report - (AGID) - CAP5.11

Linee di azione per le PA 
~~~~~~~~~~~~~~~~~~~~~~~~~~

RA5.2.1
^^^^^^^

-  **Da giugno 2024** - Le PA pubblicano i metadati relativi ai dati di
   elevato valore, secondo le indicazioni presenti nel Regolamento di
   esecuzione (UE) e nelle Linee guida sui dati aperti e relativa guida
   operativa, nei cataloghi nazionali dati.gov.it e geodati.gov.it -
   CAP5.PA.05

RA5.2.3
^^^^^^^

-  **Dicembre 2024** - Ogni Comune con popolazione tra 10.000 e 100.000
   abitanti, ogni Unione di Comuni o altri tipi di consorzi e
   associazioni, ogni Comunità Montana o isolana pubblica (non ancora
   presenti nel catalogo dati.gov.it) pubblicano e documentano nel
   catalogo almeno 3 *dataset* - CAP5.PA.06

-  **Dicembre 2024** *-* Ogni Comune con popolazione tra 100.001 e
   250.000 abitanti, ogni Provincia e Città Metropolitana (non ancora
   presenti nel catalogo dati.gov.it) pubblicano e documentano nel
   catalogo almeno 5 *dataset* - CAP5.PA.07

-  **Dicembre 2024** - Ogni Comune con popolazione > 250.000 abitanti,
   ogni Regione ed ogni altro ente territoriale regionale, ogni
   Università, Ente e centro di ricerca (non ancora presenti nel
   catalogo dati.gov.it) pubblicano e documentano nel catalogo almeno 10
   *dataset* - CAP5.PA.08

-  **Dicembre 2024** - Ogni PA centrale (non ancora presente nel
   catalogo dati.gov.it) pubblica e documenta nel catalogo almeno 15
   *dataset* - CAP5.PA.09

-  **Dicembre 2025** - Ogni Comune con popolazione tra 5.000 e 10.000
   abitanti (non ancora presente nel 2024 nel catalogo dati.gov.it)
   pubblica e documenta nel catalogo almeno 1 *dataset* - CAP5.PA.10

-  **Dicembre 2025** - Ogni Comune con popolazione tra 10.000 e 100.000
   abitanti, ogni Unione di Comuni o altri tipi di consorzi e
   associazioni, ogni Comunità Montana o isolana pubblica (non ancora
   presenti nel 2024 nel catalogo dati.gov.it) pubblicano e documentano
   nel catalogo almeno 5 *dataset* - CAP5.PA.11

-  **Dicembre 2025** *-* Ogni Comune con popolazione tra 100.001 e
   250.000 abitanti, ogni Provincia e Città Metropolitana (non ancora
   presenti nel 2024 nel catalogo dati.gov.it) pubblicano e documentano
   nel catalogo almeno 10 *dataset* - CAP5.PA.12

-  **Dicembre 2025** - Ogni Comune con popolazione > 250.000 abitanti,
   ogni Regione ed ogni altro ente territoriale regionale, ogni
   Università, Ente e centro di ricerca (non ancora presenti nel 2024
   nel catalogo dati.gov.it) pubblicano e documentano nel catalogo
   almeno 15 *dataset* - CAP5.PA.13

-  **Dicembre 2025** - Ogni PA centrale (non ancora presente nel 2024
   nel catalogo dati.gov.it) pubblica e documenta nel catalogo almeno 30
   *dataset* - CAP5.PA.14

-  **Dicembre 2026** - Ogni Comune con popolazione tra 5.000 e 10.000
   abitanti (non ancora presente nel 2024 nel catalogo dati.gov.it)
   pubblica e documenta nel catalogo almeno 3 *dataset* - CAP5.PA.15

-  **Dicembre 2026** - Ogni Comune con popolazione tra 10.000 e 100.000
   abitanti, ogni Unione di Comuni o altri tipi di consorzi e
   associazioni, ogni Comunità Montana o isolana pubblica (non ancora
   presenti nel 2024 nel catalogo dati.gov.it) pubblicano e documentano
   nel catalogo almeno 10 *dataset* - CAP5.PA.16

-  **Dicembre 2026** *-* Ogni Comune con popolazione tra 100.001 e
   250.000 abitanti, ogni Provincia e Città Metropolitana (non ancora
   presenti nel 2024 nel catalogo dati.gov.it) pubblicano e documentano
   nel catalogo almeno 15 *dataset* - CAP5.PA.17

-  **Dicembre 2026** - Ogni Comune con popolazione > 250.000 abitanti,
   ogni Regione ed ogni altro ente territoriale regionale, ogni
   Università, Ente e centro di ricerca (non ancora presenti nel 2024
   nel catalogo dati.gov.it) pubblicano e documentano nel catalogo
   almeno 30 *dataset* - CAP5.PA.18

-  **Dicembre 2026 -** Ogni PA centrale (non ancora presente nel 2024
   nel catalogo dati.gov.it) pubblica e documenta nel catalogo almeno 45
   *dataset* - CAP5.PA.19

Obiettivo 5.3 - Aumentare la consapevolezza sulle politiche di valorizzazione del patrimonio informativo pubblico e su una moderna economia dei dati
----------------------------------------------------------------------------------------------------------------------------------------------------

RA5.3.1 - Aumento del numero di dataset di tipo aperto documentati nel portale dati.gov.it che adottano le licenze previste dalle Linee guida Open Data
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  **Target 2024** - Almeno 35.000 *dataset* documentati con licenze
   previste dalle Linee guida *Open Data*

-  **Target 2025** - Aumento del 30% dei *dataset* documentati con
   licenze previste dalle Linee guida *Open Data* rispetto al target
   2024 per ciascuna amministrazione

-  **Target 2026** - Aumento del 50% dei *dataset* documentati con
   licenze previste dalle Linee guida *Open Data* rispetto al target
   2024 per ciascuna amministrazione

Linee di azione istituzionali
~~~~~~~~~~~~~~~~~~~~~~~~~~~~~

RA5.3.1
^^^^^^^

-  **Dicembre 2024** - Ciclo di formazione e sensibilizzazione alle PA
   titolari di dati aperti e/o di dati territoriali dedicato alle
   licenze e condizioni d'uso applicabili ai dati, sulla base delle
   relative indicazioni presenti nelle Linee Guida e nel Regolamento di
   esecuzione (UE) sui dati di elevato valore - (AGID) - CAP5.12

-  **Dicembre 2025** - Produzione di linee guida e guide operative sulla
   governance dei dati - (AGID, ISTAT) - CAP5.13

Linee di azione per le PA 
~~~~~~~~~~~~~~~~~~~~~~~~~~

RA5.3.1
^^^^^^^

-  **Da gennaio 2024** - Le PA attuano le linee guida contenenti regole
   tecniche per l'implementazione del Decreto Legislativo n. 36/2006
   relativamente ai requisiti e alle raccomandazioni su licenze e
   condizioni d'uso - CAP5.PA.20
