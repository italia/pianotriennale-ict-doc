CAPITOLO 8. Governare la trasformazione digitale 
=================================================

I processi di transizione digitale in cui sono coinvolte le
amministrazioni richiedono visione strategica, capacità realizzativa e
efficacia della governance. Con il Piano triennale per l’informatica
nella PA, nel corso di questi ultimi anni, visione e metodo sono stati
declinati in azioni concrete e condivise, in raccordo con le
amministrazioni centrali e locali e attraverso il coinvolgimento dei
Responsabili della transizione al digitale che rappresentano
l’interfaccia tra AGID e le pubbliche amministrazioni.

I cambiamenti che hanno investito il nostro Paese negli ultimi due anni,
anche a causa della crisi pandemica, sono stati accompagnati da una
serie di novità normative e da nuove opportunità che hanno l’obiettivo
di dare un’ulteriore spinta al processo di trasformazione digitale già
iniziata. Il Piano triennale, in questo contesto, si pone come strumento
di sintesi tra le differenti linee di trasformazione digitale della
Pubblica Amministrazione.

Tra queste va data rilevanza a quella rappresentata dal `Piano Nazionale
di Ripresa e
Resilienza <https://italiadomani.gov.it/content/dam/sogei-ng/documenti/PNRR%20Aggiornato.pdf>`__
(PNRR), inserita nel programma *Next Generation EU* (NGEU). In
particolare, la Missione 1 del PNRR si pone l’obiettivo di dare un
impulso decisivo al rilancio della competitività e della produttività
del Sistema Paese affidando alla trasformazione digitale un ruolo
centrale. Lo sforzo di digitalizzazione e innovazione è centrale in
questa Missione, ma riguarda trasversalmente anche tutte le altre.

In questo mutato contesto obiettivi e azioni del Piano triennale,
dunque, non possono che essere definiti e individuati in accordo con le
indicazioni del PNRR. Da questo punto di vista, è importante evidenziare
che il `decreto-legge 31 maggio 2021 n. 77 c.d.
“Semplificazioni” <https://www.gazzettaufficiale.it/eli/id/2021/05/31/21G00087/sg>`__
(come convertito con la legge n. 108/2021) contiene disposizioni in
ordine all'organizzazione della gestione del Piano Nazionale di Ripresa
e Resilienza, definendo i ruoli ricoperti dalle diverse amministrazioni
coinvolte nonché le modalità di monitoraggio del Piano e del dialogo con
le autorità europee.

La prima parte del decreto-legge, in particolare, ha definito, con
un'articolazione a più livelli, la *governance* del Piano nazionale di
ripresa e resilienza (PNRR). La responsabilità di indirizzo del Piano è
assegnata alla Presidenza del Consiglio dei ministri. Viene istituita
una Cabina di regia, presieduta dal Presidente del Consiglio dei
ministri, alla quale partecipano di volta in volta i Ministri e i
Sottosegretari competenti in ragione delle tematiche affrontate in
ciascuna seduta. La Cabina di regia esercita poteri di indirizzo,
impulso e coordinamento generale sull'attuazione degli interventi del
PNRR.

Va sottolineato, inoltre, che lo stesso decreto-legge con l’articolo 41
- che introduce l’articolo 18-bis del Codice dell’amministrazione
digitale - prevede un articolato procedimento sanzionatorio per le
pubbliche amministrazioni per le violazioni degli obblighi in materia di
transizione digitale.

In particolare, l’articolo prevede che AGID eserciti poteri di
vigilanza, verifica, controllo e monitoraggio sul rispetto delle
disposizioni del Codice dell’amministrazione digitale e di ogni altra
norma in materia di innovazione tecnologica e digitalizzazione della
pubblica amministrazione, comprese quelle contenute nelle Linee guida e
nel Piano triennale per l'informatica nella pubblica amministrazione. Al
riguardo, l’Agenzia con un apposito Regolamento, disciplinerà le
procedure di “\ *contestazione, accertamento, segnalazione e irrogazione
delle sanzioni*\ ” in caso di violazioni della norma.

Consolidamento del ruolo del Responsabile per la transizione al digitale  
--------------------------------------------------------------------------

Anche per la realizzazione delle azioni del Piano triennale 2021-2023 la
figura del RTD ha un ruolo centrale non solo come interfaccia tra AGID,
Dipartimento per la Trasformazione Digitale e Amministrazioni, ma
all’interno dell’Amministrazione stessa come motore dei processi di
cambiamento e innovazione.

Continua ed è rafforzato anche il processo di collaborazione tra i RTD
attraverso un modello di rete che possa stimolare il confronto,
valorizzare le migliori esperienze, la condivisione di conoscenze e di
progettualità e la promozione di azioni di coordinamento tra le
pubbliche amministrazioni, sia nell’ambito dei progetti e delle azioni
del Piano triennale per l'informatica nella PA, sia nell’ambito di nuove
iniziative che maturino dai territori.

Il monitoraggio del Piano triennale

Il monitoraggio del Piano triennale si compone delle seguenti attività:

-  misurazione dei risultati (R.A.) conseguiti dal sistema PA per
   ciascuna componente tecnologica e non tecnologica del Piano;

-  verifica dello stato di avanzamento dell’attuazione delle linee
   d’azione (L.A.) da parte delle PA centrali e locali componenti il
   *panel* di riferimento del Piano stesso;

-  analisi della spesa e degli investimenti pubblici in ICT delle PA
   centrali e locali componenti il *panel*.

Con la finalità di ottenere una visione delle attività svolte dalle
amministrazioni in relazione alla loro coerenza con il Piano triennale
con la possibilità di introdurre azioni correttive necessarie per il
raggiungimento degli obiettivi previsti.

I *target* 2020 rappresentano le *baseline* del sistema di monitoraggio
rispetto alle quali verificare gli avanzamenti successivi.

I dati e le informazioni raccolti come *baseline* del sistema di
monitoraggio permettono, abbinati alla logica di aggiornamento
(*rolling*) annuale del Piano triennale, di intervenire tempestivamente
per inserire correttivi sia sulla catena Obiettivo-Risultato
Atteso-Target sia sulle relative *roadmap* di Linee di Azione.

Allo stesso tempo, tali azioni di monitoraggio e verifica hanno
l’obiettivo di supportare l’attuazione fisica, finanziaria e procedurale
del Piano triennale nel suo complesso.

La prossima edizione del Piano Triennale, anche in previsione
dell’attuazione delle linee progettuali del PNNR, prevede un maggiore
allineamento tra gli indicatori e gli obiettivi del Piano stesso e gli
strumenti di misurazione e monitoraggio adottati dalla Commissione
Europea ovvero oltre al *Digital Economy and Society Index*\ (DESI) e
l’\ *eGovernment Benchmark Action Plan, i* più recenti D\ *igital
Compass 2030 e* il *Berlin Declaration Monitoring Mechanism*.

Format Piano Triennale
~~~~~~~~~~~~~~~~~~~~~~

Le Pubbliche Amministrazioni, secondo la *roadmap*\ definita dalle Linee
d’Azione nel Piano triennale e le modalità operative fornite da AGID,
saranno chiamate a compilare il “Format PT” per le PA così da rendere
possibile la costruzione e l’alimentazione della base dati informativa.

Tale Format ricalca la struttura obiettivi-azioni del Piano triennale ed
è stato definito, attraverso un percorso di condivisione con un gruppo
di PA pilota, al fine di:

-  rendere uniforme i Piani triennali ICT dei diversi enti;

-  semplificare le attività di redazione di ciascuna amministrazione;

-  comprendere e monitorare con maggiore efficacia come sono state
   recepite dalle PA le azioni previste all’interno del Piano triennale;

-  approfondire quali altre azioni sono state individuate localmente per
   il conseguimento dei singoli obiettivi previsti nel Piano triennale.

.. _contesto-normativo-e-strategico-7:

Contesto normativo e strategico
-------------------------------

Di seguito un elenco delle principali fonti, raccomandazioni e norme
sugli argomenti trattati a cui le amministrazioni devono attenersi.

Generali:

-  `Decreto-legge 31 maggio 2021, n. 77 - Governance del Piano nazionale
   di ripresa e resilienza e prime misure di rafforzamento delle
   strutture amministrative e di accelerazione e snellimento delle
   procedure artt. 1-11 e art.
   41 <https://www.gazzettaufficiale.it/atto/serie_generale/caricaDettaglioAtto/originario?atto.dataPubblicazioneGazzetta=2021-07-30&atto.codiceRedazionale=21A04731&elenco30giorni=false>`__

Consolidamento del ruolo del Responsabile per la transizione al
digitale:

-  `Decreto legislativo 7 marzo 2005, n. 82 - Codice
   dell'amministrazione digitale (in breve CAD) art.
   17  <https://www.normattiva.it/uri-res/N2Ls?urn:nir:stato:decreto.legislativo:2005-03-07;82!vig=>`__

-  `Circolare n.3 del 1° ottobre 2018 del Ministro per la Pubblica
   Amministrazione sul Responsabile per la transizione al
   digitale <http://www.funzionepubblica.gov.it/sites/funzionepubblica.gov.it/files/Circolare_n_3_10_2018.pdf>`__

Il monitoraggio del Piano triennale:

-  `Decreto legislativo 7 marzo 2005, n. 82 - Codice
   dell'amministrazione digitale (in breve CAD) art 14-bis, lettera
   c  <https://www.normattiva.it/uri-res/N2Ls?urn:nir:stato:decreto.legislativo:2005-03-07;82!vig=>`__

.. _obiettivi-e-risultati-attesi-7:

Obiettivi e risultati attesi
----------------------------

OB.8.1 - Migliorare i processi di trasformazione digitale della PA

-  R.A.8.1b - **Promozione e diffusione di modalità e modelli di
   consolidamento del ruolo dei RTD, anche in forma aggregata presso la
   PAL**

   -  `Baseline <https://monitoraggiopianotriennale.italia.it/governance/>`__\ `dicembre
      2020 <https://monitoraggiopianotriennale.italia.it/governance/>`__
      - 14.801 PA hanno nominato il proprio RTD (67% delle PA presenti
      in IPA). Definiti 4 indicatori relativi alla partecipazione ad
      attività di *community*: N. partecipanti alla community “Rete
      digitale”, N. complessivo visite, N. *upload* documenti, N.
      download documenti.

   -  Target 2021 - Almeno l’80% di amministrazioni che hanno nominato
      RTD; misurazione della *baseline* sulla partecipazione dei RTD
      alla *community* “Rete digitale”.

   -  Target 2022 - Almeno 90% di amministrazioni che hanno nominato
      RTD. Almeno 200 RTD o personale dei loro uffici partecipano alle
      attività della *community.*

   -  Target 2023 - Almeno 92% di amministrazioni che hanno nominato
      RTD. Almeno 400 RTD o personale dei loro uffici partecipano alle
      attività della *community.*

-  R.A.8.1h - **Rafforzamento del livello di coerenza (raccordo) delle
   programmazioni ICT delle PA con il Piano triennale** 

-  

   -  `Baseline <https://monitoraggiopianotriennale.italia.it/governance/>`__\ `dicembre
      2020 <https://monitoraggiopianotriennale.italia.it/governance/>`__
      - Pubblicazione sito dedicato al monitoraggio.

   -  Target 2021 - Almeno 10 PA centrali e locali adottano il “Format
      PT” coerente con gli obiettivi e le *roadmap*\ previste nel Piano
      triennale. 

   -  Target 2022 - Almeno 20 PA centrali e locali adottano il “Format
      PT” coerente con gli obiettivi e le *roadmap*\ previste nel Piano
      triennale.

   -  Target 2023 - Almeno 30 PA centrali e locali adottano il “Format
      PT” coerente con gli obiettivi e le *roadmap*\ previste nel Piano
      triennale.

.. _cosa-devono-fare-agid-dipartimento-per-la-trasformazione-digitale-e-altri-soggetti-istituzionali-2:

Cosa devono fare AGID, Dipartimento per la Trasformazione Digitale e altri soggetti istituzionali 
--------------------------------------------------------------------------------------------------

OB.8.1 - Migliorare i processi di trasformazione digitale della PA
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Consolidamento del ruolo del Responsabile della transizione al digitale

Le seguenti linee d’azione sono concluse:

-  **Dicembre 2020**-Attivazione della piattaforma di *community*\ per
   RTD - (AGID) - **CAP8.LA12** 

-  **Febbraio 2021** - Avvio delle attività di animazione della
   *community* al fine della definizione e alla condivisione di *best
   practice* da parte delle Amministrazioni - (AGID) - **CAP8.LA13**

-  **Aprile 2021** - Condivisione delle attività di monitoraggio del
   Piano triennale che i RTD devono intraprendere presso le proprie
   Amministrazioni - (AGID) - **CAP8.LA15** 

-  **Giugno 2021**- Sperimentazione di progetto pilota di formazione per
   RTD - (AGID, Dipartimento per la Trasformazione Digitale, altri
   organismi di formazione istituzionale) - **CAP8.LA17** 

Le seguenti linee d’azione devono concludersi entro:

-  **Marzo 2022**- Redazione di un *Vademecum* per la nomina di RTD in
   forma associata da parte delle PAL - (AGID) - **CAP8.LA14**

-  **Marzo 2022 -** *Survey*\ annuale sui fabbisogni di formazione del
   personale PA in tema di trasformazione digitale - (AGID) -
   **CAP8.LA16**

-  **Dicembre 2022**- Realizzazione di un programma di formazione
   avanzata per RTD e per il personale dei loro uffici sulla base dei
   risultati della *survey*- (AGID) - **CAP8.LA18**

-  **Dicembre 2023**- Realizzazione di un nuovo programma di formazione
   avanzata per RTD e per il personale dei loro uffici coordinato con
   gli obiettivi e i tempi del Piano operativo della Strategia nazionale
   sulle competenze digitali - (AGID) - **CAP8.LA56**

Monitoraggio del Piano Triennale

Le seguenti linee d’azione sono concluse:

-  **Ottobre 2020** - Completamento della definizione flussi raccolta
   dati per la misurazione dei Risultati Attesi, compresa la definizione
   di tutte le *source* - (AGID e Dipartimento per la Trasformazione
   Digitale) - **CAP8.LA44**

-  **Dicembre 2020** - Raccolta, elaborazione dati per la misurazione
   delle\ *baseline*\ previste come *target*\ 2020 dei Risultati Attesi
   - (AGID e Dipartimento per la Trasformazione Digitale) -
   **CAP8.LA45**

-  **Giugno 2021** - Erogazione del I° ciclo di attività di
   formazione rivolte ai RTD, ai responsabili dei sistemi informativi e
   ai responsabili del monitoraggio aventi come oggetto la *governance*
   dei contratti ed il monitoraggio degli obiettivi previsti - (AGID) -
   **CAP8.LA49**

-  **Luglio 2021**- Avvio della condivisione del “Format PT” con le PA
   individuate - (AGID e Dipartimento per la Trasformazione Digitale) -
   **CAP8.LA48**

Le seguenti linee d’azione devono concludersi entro:

-  **Dicembre 2021**- Rilascio di uno standard “Format PT” per le PA,
   che ripropone la struttura obiettivi-azioni del Piano triennale -
   (AGID) - **CAP8.LA46**

-  **Dicembre 2021** - Pubblicazione *report*\ annuale sulla Rilevazione
   della spesa ICT della PA - (AGID) - **CAP8.LA50**

-  **Marzo 2022**- Pubblicazione del monitoraggio dei\ *target* 2021 dei
   Risultati Attesi del Piano triennale - (AGID) - **CAP8.LA51**

-  **Giugno 2022**- Erogazione del II° ciclo di attività di formazione
   rivolte ai RTD, ai responsabili dei sistemi informativi e ai
   responsabili del monitoraggio aventi come oggetto “la g\ *overnance
   d*\ ei contratti” ed il monitoraggio degli obiettivi previsti -
   (AGID) -**CAP8.LA52**

-  **Dicembre 2022** - Pubblicazione *report*\ annuale sulla Rilevazione
   della spesa ICTdella PA - (AGID) - **CAP8.LA53**

-  **Marzo 2023**- Pubblicazione del monitoraggio misurazione *target*
   2022 dei Risultati Attesi del Piano triennale - (AGID) -
   **CAP8.LA54**

-  **Giugno 2023**- Rilascio della soluzione *online* per la
   predisposizione e condivisione del “Format PT” - (AGID) -
   **CAP8.LA55**

.. _cosa-devono-fare-le-pa-7:

Cosa devono fare le PA 
-----------------------

.. _ob.8.1---migliorare-i-processi-di-trasformazione-digitale-della-pa-1:

OB.8.1 - Migliorare i processi di trasformazione digitale della PA
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Consolidamento del ruolo del Responsabile della transizione al digitale

-  **Da gennaio 2021 (in corso)** - Le PA che hanno nominato il RTD
   possono aderire alla piattaforma di *community -*\ **CAP8.PA.LA07**

-  **Da febbraio 2021 (in corso)**- Le PA aderenti alla *community*
   partecipano all’interscambio di esperienze e forniscono contributi
   per l’individuazione di *best practices -* **CAP8.PA.LA08**

-  **Da aprile 2021 (in corso)**- Le PAL, in base alle proprie esigenze,
   procedono - in forma aggregata - alla nomina formale di RTD -
   **CAP8.PA.LA11**

-  **Da gennaio 2022**- Le PA, attraverso i propri RTD, partecipano alle
   *survey* periodiche sui fabbisogni di formazione del personale, in
   tema di trasformazione digitale - **CAP8.PA.LA10**

-  **Da gennaio 2022**-Le PA in base alle proprie esigenze, partecipano
   alle iniziative di formazione per RTD e loro uffici proposte da AGID
   - **CAP8.PA.LA32**

-  **Da gennaio 2023**- Le PA, in base alle proprie esigenze,
   partecipano alle iniziative di formazione per RTD e loro uffici
   proposte da AGID e contribuiscono alla definizione di moduli
   formativi avanzati da mettere a disposizione di tutti i dipendenti
   della PA - **CAP8.PA.LA33**

Monitoraggio del Piano Triennale

-  **Da gennaio 2022**-Le PA possono avviare l’adozione del “Format PT”
   di raccolta dati e informazioni per la verifica di coerenza delle
   attività con il Piano triennale - **CAP8.PA.LA25**

-  **Entro dicembre 2022**-Le PA panel partecipano alle attività di
   monitoraggio del Piano triennale secondo le modalità definite da AGID
   - **CAP8.PA.LA28**

-  **Da luglio 2023**- Le PA possono adottare la soluzione *online*\ per
   la predisposizione del “Format PT” - **CAP8.PA.LA30**

-  **Entro dicembre 2023**-Le PA panel partecipano alle attività di
   monitoraggio del Piano triennale secondo le modalità definite da AGID
   - **CAP8.PA.LA31**
