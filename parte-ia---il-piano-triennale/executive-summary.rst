Executive summary
=================

Il Piano Triennale per l’informatica della Pubblica Amministrazione (di
seguito Piano Triennale o Piano ICT) è uno strumento essenziale per
promuovere la trasformazione digitale del Paese e, in particolare,
quella della Pubblica Amministrazione italiana.

Il peculiare momento storico che il Paese si trova ad attraversare ha
prodotto un significativo impatto sulla vita personale e lavorativa di
ogni cittadino, e questo ha avuto un inevitabile riflesso sulle esigenze
dell’intera società e dell’ecosistema lavorativo nel quale si trova ad
operare.

Le sfide che aspettano il sistema Paese nei prossimi anni sono di sicuro
rilievo e riguarderanno sicuramente la gestione del cambiamento
introdotto dal Covid-19 nel mondo sociale e professionale, e la
trasformazione del Paese verso nuovi orizzonti in termini di
digitalizzazione, transizione ecologica, mobilità sostenibile,
istruzione, inclusione e coesione sociale e salute, tutti obiettivi
delle linee di sviluppo e investimento individuate dall’UE per il
rilancio dell’economia e della vita in Europa.

Dopo oltre un anno di transizione dovuto alla pandemia, pur ritornando
gradualmente a modalità di lavoro con preponderanza di lavoro in
presenza, alternato da attività svolte da remoto, resta centrale la
necessità di rivedere l’organizzazione dei processi confermando come i
servizi digitali e l’informatizzazione siano un perno della
trasformazione digitale del Paese. Questo mutamento culturale, unito
all’evoluzione tecnologica dei sistemi informativi del settore pubblico,
avviato in fase di “emergenza”, sta contribuendo all’innovazione delle
Amministrazioni stesse, con l’obiettivo di superare le barriere che ne
hanno rallentato e ritardato il suo naturale sviluppo.

I cambiamenti da attuare saranno accompagnati da nuove normative e nuove
opportunità che aiuteranno il Paese a proseguire nella direzione di
trasformazione digitale già iniziata. Il Piano Triennale si pone infatti
come sintesi tra le varie linee di trasformazione digitale della
Pubblica Amministrazione.

In particolare, Il `Piano Nazionale di Ripresa e Resilienza
(PNRR) <https://italiadomani.gov.it/content/dam/sogei-ng/documenti/PNRR%20Aggiornato.pdf>`__
è lo strumento che, grazie ai fondi del Next Generation Europe EU
(NGEU), prevede un’azione ingente di investimento di oltre 190 miliardi
di euro in risposta alla crisi pandemica. Tale portata di investimenti
produrrà nei prossimi anni necessariamente una ulteriore forte
accelerazione nei processi di innovazione in atto e, le linee tracciate
dal Piano Triennale assumeranno progressivamente una rilevanza maggiore
e renderanno ancora più sfidante il quadro delineato.

Il PNRR si sviluppa intorno a tre assi strategici condivisi a livello
europeo tra cui quello della digitalizzazione e innovazione. Il PNRR
prevede in particolare nella componente denominata “Digitalizzazione,
innovazione e sicurezza nella PA”, investimenti pari a 9,75 Mld. Questa
misura contribuirà in maniera determinante a supportare la strategia di
digitalizzazione in corso, erogando finanziamenti per progetti specifici
che dovranno necessariamente essere concepiti in armonia con le
disposizioni del CAD e di tutte le altre normative e linee guida
pubblicate.

La quota di investimento, più rilevante in questa componente, è
rappresentata da “Digitalizzazione PA” alla quale sono destinati 6,14
Mld: all’interno di questa misura rientrano diversi investimenti che
riguardano alcune delle tematiche affrontate nei successivi capitoli del
presente aggiornamento del Piano Triennale.

A livello nazionale, la `Strategia Italia digitale
2026 <https://innovazione.gov.it/dipartimento/focus/italia-digitale-2026/>`__,
si concentra da un lato sulle infrastrutture digitali e la connettività
a banda ultra-larga e, dall’altro su quegli interventi volti a
trasformare la Pubblica Amministrazione in chiave digitale. Come
specificato nella Strategia, i due assi sono necessari per garantire a
tutti i cittadini un accesso a connessioni veloci e per migliorare il
rapporto tra cittadino e pubblica amministrazione. Gli interventi hanno
come traguardo principale quello di mettere l'Italia nel gruppo di testa
in Europa nel 2026, rispetto a: diffusione dell’identità digitale,
riduzione del gap di competenze digitali, incremento dell’uso dei
servizi in cloud da parte della PA, crescita dell’erogazione dei servizi
digitali essenziali erogati online, completamente delle reti a banda
ultra-larga su tutto il territorio nazionale.

Nella prospettiva di affrontare con efficacia le nuove sfide da
intraprendere e per garantirne un adeguato monitoraggio, è intervenuta
poi la novità in campo normativo del Decreto Semplificazioni “bis” (D.L.
31 maggio 2021 n. 77 come convertito con la legge n. 108 del 29 luglio
2021): l’\ `art. 18-bis del CAD (Violazione degli obblighi di
transizione
digitale) <https://docs.italia.it/italia/piano-triennale-ict/codice-amministrazione-digitale-docs/it/stabile/_rst/capo_I-sezione_III-articolo_18-bis.html>`__.
La norma richiede una maggior attenzione all’adempimento di tutte le
indicazioni riportate nel Piano Triennale con il supporto da parte
dell’Agenzia nell’orientare l’approccio operativo secondo principi di
indirizzo, collaborazione, supporto e deterrenza agli attori interessati
dalle norme in materia di innovazione tecnologica e digitalizzazione
della pubblica amministrazione. Gli sforzi compiuti saranno funzionali a
traguardare gli obiettivi preposti nei tempi previsti evitando eventuali
provvedimenti sanzionatori per mancata ottemperanza degli obblighi di
transizione digitale.

Gli obiettivi dell’aggiornamento 2021 –2023 tengono anche conto, oltre
che dei principi
`dell' <https://wayback.archive-it.org/12090/20201202102706/https://ec.europa.eu/digital-single-market/en/european-egovernment-action-plan-2016-2020>`__\ `eGovernment
Action
Plan <https://wayback.archive-it.org/12090/20201202102706/https://ec.europa.eu/digital-single-market/en/european-egovernment-action-plan-2016-2020>`__\ `2016-2020 <https://wayback.archive-it.org/12090/20201202102706/https://ec.europa.eu/digital-single-market/en/european-egovernment-action-plan-2016-2020>`__,
delle azioni previste dalla `eGovernment
Declaration <https://digital-strategy.ec.europa.eu/en/news/ministerial-declaration-egovernment-tallinn-declaration>`__\ `di
Tallinn
(2017-2021) <https://digital-strategy.ec.europa.eu/en/news/ministerial-declaration-egovernment-tallinn-declaration>`__,
delle indicazioni della nuova programmazione europea 2021-2027, dei
target al 2030 del `Digital
Compass <https://ec.europa.eu/info/strategy/priorities-2019-2024/europe-fit-digital-age/europes-digital-decade-digital-targets-2030_it>`__,
i cui indicatori misurano il livello di digitalizzazione in tutta l’UE e
rilevano l’effettiva presenza e l’uso dei servizi digitali da parte dei
cittadini e imprese.

In quest’ottica la Commissione UE nella Comunicazione “Progettare il
futuro digitale dell'Europa” ha disposto che almeno il 20 per cento
della spesa complessiva del PNRR sia rivolta a investimenti e riforme
nel digitale, con l’obiettivo di migliorare le prestazioni digitali
sintetizzate dall'Indice di digitalizzazione dell'economia e della
società (DESI).

L’aggiornamento 2021-2023 del Piano Triennale 2020-2022, in continuità
con la precedente edizione, consolida l’attenzione sulla realizzazione
delle azioni previste e sul monitoraggio dei risultati raggiunti nel
raggiungimento degli obiettivi predefiniti.

La struttura dell’aggiornamento 2021-2023 del Piano Triennale 2020-2022
mantiene la suddivisione in tre parti:

-  | **PARTE I – IL PIANO TRIENNALE**
   | composta da un’introduzione denominata *executive summary* seguita
     dalla descrizione della strategia e un approfondimento sui principi
     guida dell’Agenzia.

-  | **PARTE II – LE COMPONENTI TECNOLOGICHE**
   | suddivisa in 6 capitoli corrispondenti ai livelli rappresentati nel
     Modello strategico.

-  | **PARTE III – LA GOVERNANCE**
   | suddivisa in 3 capitoli che descrivono la governance da attuare per
     la trasformazione digitale del Paese e le azioni in carico alle
     amministrazioni.

I capitoli della PARTE II e PARTE III hanno la seguente struttura:

-  Breve\ **introduzione**\ che descrive i temi affrontati nel capitolo
   fornendo un raccordo con il Piano precedente e offrendo un’anteprima
   degli scenari futuri;

-  Il\ **Contesto normativo e strategico**\ cheelenca i riferimenti sia
   normativi che strategici a cui le amministrazioni devono attenersi,
   in termini di fonti normative con *link*\ a documenti / siti
   ufficiali e riferimenti ad attività progettuali finanziate, compresi
   i riferimenti agli specifici investimenti del PNRR;

-  la sezione\ **Obiettivi e risultati attesi**\ che descrive gli
   obiettivi prefissati, e, per ciascun obiettivo individua i risultati
   attesi (R.A.) e relativi target annuali. Per ciascun risultato atteso
   sono, inoltre, riportate inoltre i risultati del monitoraggio
   effettuato a dicembre 2020;

-  la sezione **Cosa devono fare AGID, Dipartimento per la
   Trasformazione Digitale e altri soggetti istituzionali**\ aggiorna la
   *roadmap* delle Linee d’Azione (attività) a carico di AGID,
   Dipartimento per la Trasformazione Digitale, e altri soggetti
   istituzionali per il conseguimento di ciascun obiettivo e riassume le
   attività finora concluse;

-  la sezione **Cosa devono fare le PA**\ aggiorna la *roadmap*\ delle
   Linee d’Azione (attività) a carico delle diverse PA, che derivano
   dalla *roadmap*\ dei soggetti istituzionali sopra indicati o in
   continuità con quanto previsto dal precedente PT.
